<?xml version="1.0" encoding="iso-8859-15" ?>

<!DOCTYPE ethicadb SYSTEM "ethicadb.dtd">

<ethicadb>

  <!-- ****************************************************************
       * Pars 1
       ****************************************************************
       -->

  <entitas typus="pars" numerus="1" titulus="De Deo" id="p1">

    <!-- Definitiones -->

    <entitas typus="definitiones" id="1d">
      <entitas typus="definitio" numerus="1" id="1d1">
	<verba><p>Per causam sui intelligo id cujus essentia involvit
	    existentiam sive id cujus natura non potest concipi nisi
	    existens.</p></verba>
      </entitas>

      <entitas typus="definitio" numerus="2" id="1d2">
	<verba><p>Ea res dicitur in suo genere finita quæ alia ejusdem
	    naturæ terminari potest. Exempli gratia corpus dicitur
	    finitum quia aliud semper majus concipimus. Sic cogitatio
	    alia cogitatione terminatur. At corpus non terminatur
	    cogitatione nec cogitatio corpore.</p></verba>
      </entitas>

      <entitas typus="definitio" numerus="3" id="1d3">
	<verba><p>Per substantiam intelligo id quod in se est et per se
	    concipitur hoc est id cujus conceptus non indiget conceptu
	    alterius rei a quo formari debeat.</p></verba>
      </entitas>

      <entitas typus="definitio" numerus="4" id="1d4">
	<verba><p>Per attributum intelligo id quod intellectus de
	    substantia percipit tanquam ejusdem essentiam
	    constituens.</p></verba>
      </entitas>

      <entitas typus="definitio" numerus="5" id="1d5">
	<verba><p>Per modum intelligo substantiæ affectiones sive id
	    quod in alio est, per quod etiam concipitur.</p></verba>
      </entitas>

      <entitas typus="definitio" numerus="6" id="1d6">
	<verba><p>Per Deum intelligo ens absolute infinitum hoc est
	    substantiam constantem infinitis attributis quorum
	    unumquodque æternam et infinitam essentiam
	    exprimit.</p></verba>

	<entitas typus="explicatio" id="1d6e">
	  <verba><p>Dico absolute infinitum, non autem in suo genere;
	      quicquid enim in suo genere tantum infinitum est, infinita
	      de eo attributa negare possumus; quod autem absolute
	      infinitum est, ad ejus essentiam pertinet quicquid
	      essentiam exprimit et negationem nullam
	      involvit.</p></verba>
	</entitas>
      </entitas>

      <entitas typus="definitio" numerus="7" id="1d7">
	<verba><p>Ea res libera dicitur quæ ex sola suæ naturæ
	    necessitate existit et a se sola ad agendum
	    determinatur. Necessaria autem vel potius coacta quæ ab alio
	    determinatur ad existendum et operandum certa ac determinata
	    ratione.</p></verba>
      </entitas>

      <entitas typus="definitio" numerus="8" id="1d8">
	<verba><p>Per æternitatem intelligo ipsam existentiam quatenus
	    ex sola rei æternæ definitione necessario sequi
	    concipitur.</p></verba>

	<entitas typus="explicatio" id="1d8e">
	  <verba><p>Talis enim existentia ut æterna veritas sicut rei
	      essentia concipitur proptereaque per durationem aut tempus
	      explicari non potest tametsi duratio principio et fine
	      carere concipiatur.</p></verba>
	</entitas>
      </entitas>
    </entitas>


    <!-- Axiomata -->
    <entitas typus="axiomata" id="1a">

      <entitas typus="axioma" numerus="1" id="1a1">
	<verba><p>Omnia quæ sunt vel in se vel in alio sunt.</p></verba>
      </entitas>

      <entitas typus="axioma" numerus="2" id="1a2">
	<verba><p>Id quod per aliud non potest concipi, per se concipi
	    debet.</p></verba>
      </entitas>

      <entitas typus="axioma" numerus="3" id="1a3">
	<verba><p>Ex data causa determinata necessario sequitur effectus
	    et contra si nulla detur determinata causa, impossibile est
	    ut effectus sequatur.</p></verba>
      </entitas>

      <entitas typus="axioma" numerus="4" id="1a4">
	<verba><p>Effectus cognitio a cognitione causæ dependet et
	    eandem involvit.</p></verba>
      </entitas>

      <entitas typus="axioma" numerus="5" id="1a5">
	<verba><p>Quæ nihil commune cum se invicem habent, etiam per se
	    invicem intelligi non possunt sive conceptus unius alterius
	    conceptum non involvit.</p></verba>
      </entitas>

      <entitas typus="axioma" numerus="6" id="1a6">
	<verba><p>Idea vera debet cum suo ideato convenire.</p></verba>
      </entitas>

      <entitas typus="axioma" numerus="7" id="1a7">
	<verba><p>Quicquid ut non existens potest concipi, ejus essentia
	    non involvit existentiam.</p></verba>
      </entitas>

    </entitas>

    <!-- Propositiones -->

    <entitas typus="propositio" numerus="1" id="101">
      <verba><p>Substantia prior est natura suis
	  affectionibus.</p></verba>

      <entitas typus="demonstratio" id="101d">
	<verba><p>Patet ex <patet-ex id="1d3">definitione 3</patet-ex>
	    et <patet-ex id="1d5">5</patet-ex>.</p></verba>

      </entitas>
    </entitas>

    <entitas typus="propositio" numerus="2" id="102">
      <verba><p>Duæ substantiæ diversa attributa habentes nihil inter se
	  commune habent.</p></verba>

      <entitas typus="demonstratio" id="102d">
	<verba><p>Patet etiam ex <patet-ex id="1d3">definitione
	      3</patet-ex>. Unaquæque enim in se debet esse et per se
	      debet concipi sive conceptus unius conceptum alterius non
	      involvit.</p></verba>

      </entitas>
    </entitas>

    <entitas typus="propositio" numerus="3" id="103">
      <verba><p>Quæ res nihil commune inter se habent, earum una
	  alterius causa esse non potest.</p></verba>

      <entitas typus="demonstratio" id="103d">
	<verba><p>Si nihil commune cum se invicem habent, ergo
	    (per <patet-ex id="1a5">axioma 5</patet-ex>) nec per se
	    invicem possunt intelligi adeoque
	    (per <patet-ex id="1a4">axioma 4</patet-ex>) una alterius
	    causa esse non potest. Q.E.D.</p></verba>

      </entitas>
    </entitas>

    <entitas typus="propositio" numerus="4" id="104">
      <verba><p>Duæ aut plures res distinctæ vel inter se distinguuntur
	  ex diversitate attributorum substantiarum vel ex diversitate
	  earundem affectionum.</p></verba>

      <entitas typus="demonstratio" id="104d">
	<verba><p>Omnia quæ sunt vel in se vel in alio sunt
	    (per <patet-ex id="1a1">axioma 1</patet-ex>) hoc est
	    (per <patet-ex id="1d3">definitiones 3</patet-ex>
	    et <patet-ex id="1d5">5</patet-ex>) extra intellectum nihil
	    datur præter substantias earumque affectiones. Nihil ergo
	    extra intellectum datur per quod plures res distingui inter
	    se possunt præter substantias sive quod idem est (per
	    <patet-ex id="1d4">definitionem 4</patet-ex>) earum
	    attributa earumque affectiones. Q.E.D.</p></verba>

      </entitas>
    </entitas>

    <entitas typus="propositio" numerus="5" id="105">
      <verba><p>In rerum natura non possunt dari duæ aut plures
	  substantiæ ejusdem naturæ sive attributi.</p></verba>

      <entitas typus="demonstratio" id="105d">
	<verba><p>Si darentur plures distinctæ, deberent inter se
	    distingui vel ex diversitate attributorum vel ex diversitate
	    affectionum (per <patet-ex id="104">propositionem
	    præcedentem</patet-ex>). Si tantum ex diversitate
	    attributorum, concedetur ergo non dari nisi unam ejusdem
	    attributi. At si ex diversitate affectionum, cum substantia
	    sit prior natura suis affectionibus
	    (per <patet-ex id="101">propositionem 1</patet-ex>)
	    depositis ergo affectionibus et in se considerata hoc est
	    (per
	    <patet-ex id="1d3">definitionem 3</patet-ex>
	    et <patet-ex id="1a6">axioma 6</patet-ex>) vere considerata,
	    non poterit concipi ab alia distingui hoc est (per
	    <patet-ex id="104">propositionem præcedentem</patet-ex>) non
	    poterunt dari plures sed tantum una. Q.E.D.</p></verba>

      </entitas>
    </entitas>
    
    <entitas typus="propositio" numerus="6" id="106">
      <verba><p>Una substantia non potest produci ab alia
	  substantia.</p></verba>

      <entitas typus="demonstratio" id="106d">
	<verba><p>In rerum natura non possunt dari duæ substantiæ
	    ejusdem attributi (per <patet-ex id="105">propositionem
	    præcedentem</patet-ex>) hoc est (per
	    <patet-ex id="102">propositionem 2</patet-ex>) quæ aliquid
	    inter se commune habent. Adeoque
	    (per <patet-ex id="103">propositionem 3</patet-ex>) una
	    alterius causa esse nequit sive ab alia non potest
	    produci. Q.E.D.</p></verba>

      </entitas>
      
      <entitas typus="corollarium" id="106c">
	<verba><p>Hinc sequitur substantiam ab alio produci non
	    posse. Nam in rerum natura nihil datur præter substantias
	    earumque affectiones ut patet ex <patet-ex id="1a1">axiomate
	    1</patet-ex> et <patet-ex id="1d3">definitionibus
	    3</patet-ex> et
	    <patet-ex id="1d5">5</patet-ex>. Atqui a substantia produci
	    non potest (per <patet-ex id="105">præcedentem
	    propositionem</patet-ex>). Ergo substantia absolute ab alio
	    produci non potest. Q.E.D.</p></verba>

      </entitas>

      <!-- Est-ce le aliter du corollaire ou de la démonstration ? -->
      <entitas typus="aliter" id="106a">
	<verba><p>Demonstratur hoc etiam facilius ex absurdo
	    contradictorio. Nam si substantia ab alio posset produci,
	    ejus cognitio a cognitione suæ causæ deberet pendere (per
	    <patet-ex id="1a4">axioma 4</patet-ex>) adeoque
	    (per <patet-ex id="1d3">definitionem 3</patet-ex>) non esset
	    substantia.</p></verba>

      </entitas>
    </entitas>

    <entitas typus="propositio" numerus="7" id="107">
      <verba><p>Ad naturam substantiæ pertinet existere.</p></verba>

      <entitas typus="demonstratio" id="107d">
	<verba><p>Substantia non potest produci ab alio
	    (per <patet-ex id="106c">corollarium propositionis
	    præcedentis</patet-ex>); erit itaque causa sui id est (per
	    <patet-ex id="1d1">definitionem 1</patet-ex>) ipsius
	    essentia involvit necessario existentiam sive ad ejus
	    naturam pertinet existere. Q.E.D.</p></verba>

      </entitas>
    </entitas>

    <entitas typus="propositio" numerus="8" id="108">
      <verba><p>Omnis substantia est necessario infinita.</p></verba>

      <entitas typus="demonstratio" id="108d">
	<verba><p>Substantia unius attributi non nisi unica existit (per
	    <patet-ex id="105">propositionem 5</patet-ex>) et ad ipsius
	    naturam pertinet existere
	    (per <patet-ex id="107">propositionem 7</patet-ex>). Erit
	    ergo de ipsius natura vel finita vel infinita existere. At
	    non finita. Nam (per <patet-ex id="1d2">definitionem
	    2</patet-ex>) deberet terminari ab alia ejusdem naturæ quæ
	    etiam necessario deberet existere
	    (per <patet-ex id="107">propositionem 7</patet-ex>) adeoque
	    darentur duæ substantiæ ejusdem attributi, quod est absurdum
	    (per <patet-ex id="105">propositionem 5</patet-ex>). Existit
	    ergo infinita. Q.E.D.</p></verba>

      </entitas>
      
      <entitas typus="scholium" numerus="1" id="108sc1">
	<verba><p>Cum finitum esse revera sit ex parte negatio et
	    infinitum absoluta affirmatio existentiæ alicujus naturæ,
	    sequitur ergo ex sola <patet-ex id="107">7
	    propositione</patet-ex> omnem substantiam debere esse
	    infinitam.</p></verba>

      </entitas>

      <entitas typus="scholium" numerus="2" id="108sc2">
	<verba><p>Non dubito quin omnibus qui de rebus confuse judicant
	    nec res per primas suas causas noscere consueverunt,
	    difficile sit
	    <patet-ex id="107">demonstrationem 7
	      propositionis</patet-ex> concipere; nimirum quia non
	      distinguunt inter modificationes substantiarum et ipsas
	      substantias neque sciunt quomodo res producuntur. Unde fit
	      ut principium quod res naturales habere vident,
	      substantiis affingant; qui enim veras rerum causas
	      ignorant, omnia confundunt et sine ulla mentis repugnantia
	      tam arbores quam homines loquentes fingunt et homines tam
	      ex lapidibus quam ex semine formari et quascunque formas
	      in alias quascunque mutari imaginantur. Sic etiam qui
	      naturam divinam cum humana confundunt, facile Deo affectus
	      humanos tribuunt præsertim quamdiu etiam ignorant quomodo
	      affectus in mente producuntur. Si autem homines ad naturam
	      substantiæ attenderent, minime de
	      veritate <patet-ex id="107">7 propositionis</patet-ex>
	      dubitarent; imo hæc propositio omnibus axioma esset et
	      inter notiones communes numeraretur. Nam per substantiam
	      intelligerent id quod in se est et per se concipitur hoc
	      est id cujus cognitio non indiget cognitione alterius
	      rei. Per modificationes autem id quod in alio est et
	      quarum conceptus a conceptu rei in qua sunt, formatur :
	      quocirca modificationum non existentium veras ideas
	      possumus habere quandoquidem quamvis non existant actu
	      extra intellectum, earum tamen essentia ita in alio
	      comprehenditur ut per idem concipi possint. Verum
	      substantiarum veritas extra intellectum non est nisi in se
	      ipsis quia per se concipiuntur. Si quis ergo diceret se
	      claram et distinctam hoc est veram ideam substantiæ habere
	      et nihilominus dubitare num talis substantia existat, idem
	      hercle esset ac si diceret se veram habere ideam et
	      nihilominus dubitare num falsa sit (ut satis attendenti
	      sit manifestum); vel si quis statuat substantiam creari,
	      simul statuit ideam falsam factam esse veram, quo sane
	      nihil absurdius concipi potest adeoque fatendum necessario
	      est substantiæ existentiam sicut ejus essentiam æternam
	      esse veritatem. Atque hinc alio modo concludere possumus
	      non dari nisi unicam ejusdem naturæ, quod hic ostendere
	      operæ pretium esse duxi. Ut autem hoc ordine faciam
	      notandum est I° veram uniuscujusque rei definitionem nihil
	      involvere neque exprimere præter rei definitæ naturam. Ex
	      quo sequitur hoc II° nempe nullam definitionem certum
	      aliquem numerum individuorum involvere neque exprimere
	      quandoquidem nihil aliud exprimit quam naturam rei
	      definitæ. Exempli gratia definitio trianguli nihil aliud
	      exprimit quam simplicem naturam trianguli; at non certum
	      aliquem triangulorum numerum. III° notandum dari
	      necessario uniuscujusque rei existentis certam aliquam
	      causam propter quam existit. IV° denique notandum hanc
	      causam propter quam aliqua res existit, vel debere
	      contineri in ipsa natura et definitione rei existentis
	      (nimirum quod ad ipsius naturam pertinet existere) vel
	      debere extra ipsam dari. His positis sequitur quod si in
	      natura certus aliquis numerus individuorum existat, debeat
	      necessario dari causa cur illa individua et cur non plura
	      nec pauciora existunt. Si exempli gratia in rerum natura
	      20 homines existant (quos majoris perspicuitatis causa
	      suppono simul existere nec alios antea in natura
	      exstitisse) non satis erit (ut scilicet rationem reddamus
	      cur 20 homines existant) causam naturæ humanæ in genere
	      ostendere sed insuper necesse erit causam ostendere cur
	      non plures nec pauciores quam 20 existant quandoquidem
	      (per III notam) uniuscujusque debet necessario dari causa
	      cur existat. At hæc causa (per notam II et III) non potest
	      in ipsa natura humana contineri quandoquidem vera hominis
	      definitio numerum vicenarium non involvit adeoque (per
	      notam IV) causa cur hi viginti homines existunt et
	      consequenter cur unusquisque existit, debet necessario
	      extra unumquemque dari et propterea absolute concludendum
	      omne id cujus naturæ plura individua existere possunt,
	      debere necessario ut existant causam externam habere. Jam
	      quoniam ad naturam substantiæ (per jam ostensa in hoc
	      scholio) pertinet existere, debet ejus definitio
	      necessariam existentiam involvere et consequenter ex sola
	      ejus definitione debet ipsius existentia concludi. At ex
	      ipsius definitione (ut jam ex nota II et III ostendimus)
	      non potest sequi plurium substantiarum existentia;
	      sequitur ergo ex ea necessario unicam tantum ejusdem
	      naturæ existere, ut proponebatur.</p></verba>

      </entitas>
    </entitas>
    
    <entitas typus="propositio" numerus="9" id="109">
      <verba><p>Quo plus realitatis aut esse unaquæque res habet eo
	  plura attributa ipsi competunt.</p></verba>

      <entitas typus="demonstratio" id="109d">
	<verba><p>Patet ex <patet-ex id="1d4">definitione
	      4</patet-ex>.</p></verba>

      </entitas>
    </entitas>

    <entitas typus="propositio" numerus="10" id="110">
      <verba><p>Unumquodque unius substantiæ attributum per se concipi
	  debet.</p></verba>

      <entitas typus="demonstratio" id="110d">
	<verba><p>Attributum enim est id quod intellectus de substantia
	    percipit tanquam ejus essentiam constituens
	    (per <patet-ex id="1d4">definitionem 4</patet-ex>) adeoque
	    (per <patet-ex id="1d3">definitionem 3</patet-ex>) per se
	    concipi debet. Q.E.D.</p></verba>

      </entitas>

      <entitas typus="scholium" id="110sc">
	<verba><p>Ex his apparet quod quamvis duo attributa realiter
	    distincta concipiantur hoc est unum sine ope alterius, non
	    possumus tamen inde concludere ipsa dua entia sive duas
	    diversas substantias constituere; id enim est de natura
	    substantiæ ut unumquodque ejus attributorum per se
	    concipiatur quandoquidem omnia quæ habet attributa, simul in
	    ipsa semper fuerunt nec unum ab alio produci potuit sed
	    unumquodque realitatem sive esse substantiæ exprimit. Longe
	    ergo abest ut absurdum sit uni substantiæ plura attributa
	    tribuere; quin nihil in natura clarius quam quod unumquodque
	    ens sub aliquo attributo debeat concipi et quo plus
	    realitatis aut esse habeat eo plura attributa quæ et
	    necessitatem sive æternitatem et infinitatem exprimunt,
	    habeat et consequenter nihil etiam clarius quam quod ens
	    absolute infinitum necessario sit definiendum
	    (ut <patet-ex id="1d6">definitione 6</patet-ex> tradidimus)
	    ens quod constat infinitis attributis quorum unumquodque
	    æternam et infinitam certam essentiam exprimit. Si quis
	    autem jam quærit ex quo ergo signo diversitatem
	    substantiarum poterimus dignoscere, legat sequentes
	    propositiones, quæ ostendunt in rerum natura non nisi unicam
	    substantiam existere eamque absolute infinitam esse,
	    quapropter id signum frustra quæreretur.</p></verba>

      </entitas>

    </entitas>

    <entitas typus="propositio" numerus="11" id="111">
      <verba><p>Deus sive substantia constans infinitis attributis
	  quorum unumquodque æternam et infinitam essentiam exprimit,
	  necessario existit.</p></verba>

      <entitas typus="demonstratio" id="111d">
	<verba><p>Si negas, concipe si fieri potest, Deum non
	    existere. Ergo (per <patet-ex id="1a7">axioma 7</patet-ex>)
	    ejus essentia non involvit existentiam. Atqui hoc (per
	    <patet-ex id="107">propositionem 7</patet-ex>) est absurdum
	    : ergo Deus necessario existit. Q.E.D.</p></verba>

      </entitas>

      <entitas typus="aliter" numerus="1" id="111a1">
	<verba><p>Cujuscunque rei assignari debet causa seu ratio tam
	    cur existit quam cur non existit. Exempli gratia si
	    triangulus existit, ratio seu causa dari debet cur existit;
	    si autem non existit, ratio etiam seu causa dari debet quæ
	    impedit quominus existat sive quæ ejus existentiam
	    tollat. Hæc vero ratio seu causa vel in natura rei contineri
	    debet vel extra ipsam. Exempli gratia rationem cur circulus
	    quadratus non existat, ipsa ejus natura indicat; nimirum
	    quia contradictionem involvit. Cur autem contra substantia
	    existat, ex sola etiam ejus natura sequitur quia scilicet
	    existentiam involvit (vide <patet-ex id="107">propositionem
	    7</patet-ex>). At ratio cur circulus vel triangulus existit
	    vel cur non existit, ex eorum natura non sequitur sed ex
	    ordine universæ naturæ corporeæ; ex eo enim sequi debet vel
	    jam triangulum necessario existere vel impossibile esse ut
	    jam existat. Atque hæc per se manifesta sunt. Ex quibus
	    sequitur id necessario existere cujus nulla ratio nec causa
	    datur quæ impedit quominus existat. Si itaque nulla ratio
	    nec causa dari possit quæ impedit quominus Deus existat vel
	    quæ ejus existentiam tollat, omnino concludendum est eundem
	    necessario existere. At si talis ratio seu causa daretur, ea
	    vel in ipsa Dei natura vel extra ipsam dari deberet hoc est
	    in alia substantia alterius naturæ. Nam si ejusdem naturæ
	    esset, eo ipso concederetur dari Deum. At substantia quæ
	    alterius esset naturæ, nihil cum Deo commune habere
	    (per <patet-ex id="102">2 propositionem</patet-ex>) adeoque
	    neque ejus existentiam ponere neque tollere posset. Cum
	    igitur ratio seu causa quæ divinam existentiam tollat, extra
	    divinam naturam dari non possit, debebit necessario dari,
	    siquidem non existit, in ipsa ejus natura, quæ propterea
	    contradictionem involveret. Atqui hoc de Ente absolute
	    infinito et summe perfecto affirmare absurdum est; ergo nec
	    in Deo nec extra Deum ulla causa seu ratio datur quæ ejus
	    existentiam tollat ac proinde Deus necessario
	    existit. Q.E.D.</p></verba>

      </entitas>

      <entitas typus="aliter" numerus="2" id="111a2">
	<verba><p>Posse non existere impotentia est et contra posse
	    existere potentia est (ut per se notum). Si itaque id quod
	    jam necessario existit, non nisi entia finita sunt, sunt
	    ergo entia finita potentiora Ente absolute infinito atque
	    hoc (ut per se notum) absurdum est; ergo vel nihil existit
	    vel Ens absolute infinitum necessario etiam existit. Atqui
	    nos vel in nobis vel in alio quod necessario existit,
	    existimus (vide
	    <patet-ex id="1a1">axioma 1</patet-ex>
	    et <patet-ex id="107">propositionem 7</patet-ex>). Ergo Ens
	    absolute infinitum hoc est
	    (per <patet-ex id="1d6">definitionem 6</patet-ex>) Deus
	    necessario existit. Q.E.D.</p></verba>

      </entitas>

      <entitas typus="scholium" id="111sc">
	<verba><p>In hac ultima demonstratione Dei existentiam a
	    posteriori ostendere volui ut demonstratio facilius
	    perciperetur; non autem propterea quod ex hoc eodem
	    fundamento Dei existentia a priori non sequatur. Nam cum
	    posse existere potentia sit, sequitur quo plus realitatis
	    alicujus rei naturæ competit eo plus virium a se habere ut
	    existat adeoque Ens absolute infinitum sive Deum infinitam
	    absolute potentiam existendi a se habere, qui propterea
	    absolute existit. Multi tamen forsan non facile hujus
	    demonstrationis evidentiam videre poterunt quia assueti sunt
	    eas solummodo res contemplari quæ a causis externis fiunt et
	    ex his quæ cito fiunt hoc est quæ facile existunt, eas etiam
	    facile perire vident et contra eas res factu difficiliores
	    judicant hoc est ad existendum non adeo faciles ad quas
	    plura pertinere concipiunt. Verum ut ab his præjudiciis
	    liberentur, non opus habeo hic ostendere qua ratione hoc
	    enunciatum "quod cito fit cito perit" verum sit nec etiam an
	    respectu totius naturæ omnia æque facilia sint an secus. Sed
	    hoc tantum notare sufficit me hic non loqui de rebus quæ a
	    causis externis fiunt sed de solis substantiis, quæ
	    (per <patet-ex id="106">propositionem 6</patet-ex>) a nulla
	    causa externa produci possunt. Res enim quæ a causis
	    externis fiunt, sive eæ multis partibus constent sive
	    paucis, quicquid perfectionis sive realitatis habent, id
	    omne virtuti causæ externæ debetur adeoque earum existentia
	    ex sola perfectione causæ externæ, non autem suæ
	    oritur. Contra quicquid substantia perfectionis habet, nulli
	    causæ externæ debetur; quare ejus etiam existentia ex sola
	    ejus natura sequi debet, quæ proinde nihil aliud est quam
	    ejus essentia. Perfectio igitur rei existentiam non tollit
	    sed contra ponit; imperfectio autem contra eandem tollit
	    adeoque de nullius rei existentia certiores esse possumus
	    quam de existentia Entis absolute infiniti seu perfecti hoc
	    est Dei. Nam quandoquidem ejus essentia omnem imperfectionem
	    secludit absolutamque perfectionem involvit, eo ipso omnem
	    causam dubitandi de ipsius existentia tollit summamque de
	    eadem certitudinem dat, quod mediocriter attendenti
	    perspicuum fore credo.</p></verba>

      </entitas>
    </entitas>
    
    <entitas typus="propositio" numerus="12" id="112">
      <verba><p>Nullum substantiæ attributum potest vere concipi ex quo
	  sequatur substantiam posse dividi.</p></verba>

      <entitas typus="demonstratio" id="112d">
	<verba><p>Partes enim in quas substantia sic concepta
	    divideretur, vel naturam substantiæ retinebunt vel non. Si
	    primum, tum (per
	    <patet-ex id="108">8 propositionem</patet-ex>) unaquæque
	    pars debebit esse infinita et
	    (per <patet-ex id="106">propositionem 6</patet-ex>) causa
	    sui et (per <patet-ex id="105">propositionem 5</patet-ex>)
	    constare debebit ex diverso attributo adeoque ex una
	    substantia plures constitui poterunt, quod
	    (per <patet-ex id="106">propositionem 6</patet-ex>) est
	    absurdum. Adde quod partes (per
	    <patet-ex id="102">propositionem 2</patet-ex>) nihil commune
	    cum suo toto haberent et totum
	    (per <patet-ex id="1d4">definitionem 4</patet-ex> et
	    <patet-ex id="110">propositionem 10</patet-ex>) absque suis
	    partibus et esse et concipi posset, quod absurdum esse nemo
	    dubitare poterit. Si autem secundum ponatur quod scilicet
	    partes naturam substantiæ non retinebunt, ergo cum tota
	    substantia in æquales partes esset divisa, naturam
	    substantiæ amitteret et esse desineret, quod
	    (per <patet-ex id="107">propositionem 7</patet-ex>) est
	    absurdum.</p></verba>

      </entitas>
    </entitas>

    <entitas typus="propositio" numerus="13" id="113">
      <verba><p>Substantia absolute infinita est
	  indivisibilis.</p></verba>

      <entitas typus="demonstratio" id="113d">
	<verba><p>Si enim divisibilis esset, partes in quas divideretur
	    vel naturam substantiæ absolute infinitæ retinebunt vel
	    non. Si primum, dabuntur ergo plures substantiæ ejusdem
	    naturæ, quod (per <patet-ex id="105">propositionem
	    5</patet-ex>) est absurdum. Si secundum ponatur, ergo (ut
	    supra) poterit substantia absolute infinita desinere esse,
	    quod (per
	    <patet-ex id="111">propositionem 11</patet-ex>) est etiam
	    absurdum.</p></verba>

      </entitas>

      <entitas typus="corollarium" id="113c">
	<verba><p>Ex his sequitur nullam substantiam et consequenter
	    nullam substantiam corpoream, quatenus substantia est, esse
	    divisibilem.</p></verba>
      </entitas>

      <entitas typus="scholium" id="113sc">
	<verba><p>Quod substantia sit indivisibilis, simplicius ex hoc
	    solo intelligitur quod natura substantiæ non potest concipi
	    nisi infinita et quod per partem substantiæ nihil aliud
	    intelligi potest quam substantia finita, quod
	    (per <patet-ex id="108">propositionem 8</patet-ex>)
	    manifestam contradictionem implicat.</p></verba>

      </entitas>

    </entitas>

    <entitas typus="propositio" numerus="14" id="114">
      <verba><p>Præter Deum nulla dari neque concipi potest
	  substantia.</p></verba>

      <entitas typus="demonstratio" id="114d">
	<verba><p>Cum Deus sit ens absolute infinitum de quo nullum
	    attributum quod essentiam substantiæ exprimit, negari potest
	    (per <patet-ex id="1d6">definitionem 6</patet-ex>) isque
	    necessario existat (per <patet-ex id="111">propositionem
	    11</patet-ex>) si aliqua substantia præter Deum daretur, ea
	    explicari deberet per aliquod attributum Dei sicque duæ
	    substantiæ ejusdem attributi existerent, quod (per
	    <patet-ex id="105">propositionem 5</patet-ex>) est absurdum
	    adeoque nulla substantia extra Deum dari potest et
	    consequenter non etiam concipi. Nam si posset concipi,
	    deberet necessario concipi ut existens; atqui hoc (per
	    primam partem hujus demonstrationis) est absurdum. Ergo
	    extra Deum nulla dari neque concipi potest
	    substantia. Q.E.D.</p></verba>

      </entitas>

      <entitas typus="corollarium" numerus="1" id="114c1">
	<verba><p>Hinc clarissime sequitur I° Deum esse unicum hoc est
	    (per
	    <patet-ex id="1d6">definitionem 6</patet-ex>) in rerum
	    natura non nisi unam substantiam dari eamque absolute
	    infinitam esse, ut in <patet-ex id="110sc">scholio
	    propositionis 10</patet-ex> jam innuimus.</p></verba>

      </entitas>

      <entitas typus="corollarium" numerus="2" id="114c2">
	<verba><p>Sequitur II° rem extensam et rem cogitantem vel Dei
	    attributa esse vel (per <patet-ex id="1a1">axioma
	    1</patet-ex>) affectiones attributorum Dei.</p></verba>

      </entitas>
    </entitas>

    <entitas typus="propositio" numerus="15" id="115">
      <verba><p>Quicquid est, in Deo est et nihil sine Deo esse neque
	  concipi potest.</p></verba>

      <entitas typus="demonstratio" id="115d">
	<verba><p>Præter Deum nulla datur neque concipi potest
	    substantia (per <patet-ex id="114">14
	    propositionem</patet-ex>) hoc est
	    (per <patet-ex id="1d3">definitionem 3</patet-ex>) res quæ
	    in se est et per se concipitur. Modi autem
	    (per <patet-ex id="1d5">definitionem 5</patet-ex>) sine
	    substantia nec esse nec concipi possunt; quare hi in sola
	    divina natura esse et per ipsam solam concipi possunt. Atqui
	    præter substantias et modos nil datur
	    (per <patet-ex id="1a1">axioma 1</patet-ex>). Ergo nihil
	    sine Deo esse neque concipi potest. Q.E.D.</p></verba>

      </entitas>

      <entitas typus="scholium" id="115sc">
	<verba><p>Sunt qui Deum instar hominis corpore et mente
	    constantem atque passionibus obnoxium fingunt sed quam longe
	    hi a vera Dei cognitione aberrent, satis ex jam demonstratis
	    constat. Sed hos mitto : nam omnes qui naturam divinam
	    aliquo modo contemplati sunt, Deum esse corporeum
	    negant. Quod etiam optime probant ex eo quod per corpus
	    intelligimus quamcunque quantitatem longam, latam et
	    profundam, certa aliqua figura terminatam, quo nihil
	    absurdius de Deo, ente scilicet absolute infinito, dici
	    potest. Attamen interim aliis rationibus quibus hoc idem
	    demonstrare conantur, clare ostendunt se substantiam ipsam
	    corpoream sive extensam a natura divina omnino removere
	    atque ipsam a Deo creatam statuunt. Ex qua autem divina
	    potentia creari potuerit, prorsus ignorant; quod clare
	    ostendit illos id quod ipsimet dicunt, non intelligere. Ego
	    saltem satis clare meo quidem judicio demonstravi (vide
	    <patet-ex id="106c">corollarium propositionis 6</patet-ex>
	    et
	    <patet-ex id="108sc2">scholium II propositionis
	      8</patet-ex>) nullam substantiam ab alio produci vel
	      creari. Porro
	    <patet-ex id="114">propositione 14</patet-ex> ostendimus
	    præter Deum nullam dari neque concipi posse substantiam
	    atque hinc conclusimus substantiam extensam unum ex
	    infinitis Dei attributis esse. Verum ad pleniorem
	    explicationem adversariorum argumenta refutabo quæ omnia huc
	    redeunt primo quod substantia corporea quatenus substantia
	    constat ut putant partibus et ideo eandem infinitam posse
	    esse et consequenter ad Deum pertinere posse negant. Atque
	    hoc multis exemplis explicant ex quibus unum aut alterum
	    afferam. Si substantia corporea aiunt est infinita,
	    concipiatur in duas partes dividi; erit unaquæque pars vel
	    finita vel infinita. Si illud, componitur ergo infinitum ex
	    duabus partibus finitis, quod est absurdum. Si hoc, datur
	    ergo infinitum duplo majus alio infinito, quod etiam est
	    absurdum. Porro si quantitas infinita mensuratur partibus
	    pedes æquantibus, infinitis talibus partibus constare
	    debebit ut et si partibus mensuretur digitos æquantibus ac
	    propterea unus numerus infinitus erit duodecies major alio
	    infinito. Denique si ex uno puncto infinitæ cujusdam
	    quantitatis concipiatur duas lineas ut AB, AC, certa ac
	    determinata in initio distantia in infinitum protendi,
	    certum est distantiam inter B et C continuo augeri et tandem
	    ex determinata indeterminabilem fore. Cum igitur hæc absurda
	    sequantur ut putant ex eo quod quantitas infinita
	    supponitur, inde concludunt substantiam corpoream debere
	    esse finitam et consequenter ad Dei essentiam non
	    pertinere. Secundum argumentum petitur etiam a summa Dei
	    perfectione. Deus enim inquiunt cum sit ens summe perfectum,
	    pati non potest : atqui substantia corporea quandoquidem
	    divisibilis est, pati potest; sequitur ergo ipsam ad Dei
	    essentiam non pertinere. Hæc sunt quæ apud scriptores
	    invenio argumenta quibus ostendere conantur substantiam
	    corpoream divina natura indignam esse nec ad eandem posse
	    pertinere. Verumenimvero si quis recte attendat, me ad hæc
	    jam respondisse comperiet quandoquidem hæc argumenta in eo
	    tantum fundantur quod substantiam corpoream ex partibus
	    componi supponunt, quod jam
	    (per <patet-ex id="112">propositionem 12</patet-ex> cum
	    <patet-ex id="113c">corollario propositionis 13</patet-ex>)
	    absurdum esse ostendi. Deinde si quis rem recte perpendere
	    velit, videbit omnia illa absurda (siquidem omnia absurda
	    sunt, de quo non jam disputo) ex quibus concludere volunt
	    substantiam extensam finitam esse, minime ex eo sequi quod
	    quantitas infinita supponatur sed quod quantitatem infinitam
	    mensurabilem et ex partibus finitis conflari supponunt;
	    quare ex absurdis quæ inde sequuntur, nihil aliud concludere
	    possunt quam quod quantitas infinita non sit mensurabilis et
	    quod ex partibus finitis conflari non possit. Atque hoc idem
	    est quod nos supra (<patet-ex id="112">propositione
	    12</patet-ex> etc.)  jam demonstravimus. Quare telum quod in
	    nos intendunt, in se ipsos revera conjiciunt. Si igitur ipsi
	    ex suo hoc absurdo concludere tamen volunt substantiam
	    extensam debere esse finitam, nihil aliud hercle faciunt
	    quam si quis ex eo quod finxit circulum quadrati
	    proprietates habere, concludit circulum non habere centrum
	    ex quo omnes ad circumferentiam ductæ lineæ sunt
	    æquales. Nam substantiam corpoream quæ non nisi infinita,
	    non nisi unica et non nisi indivisibilis potest concipi
	    (vide <patet-ex id="108">propositiones 8</patet-ex>,
	    <patet-ex id="105">5</patet-ex>
	    et <patet-ex id="112">12</patet-ex>) eam ipsi ad
	    concludendum eandem esse finitam, ex partibus finitis
	    conflari et multiplicem esse et divisibilem concipiunt. Sic
	    etiam alii postquam fingunt lineam ex punctis componi, multa
	    sciunt invenire argumenta quibus ostendant lineam non posse
	    in infinitum dividi. Et profecto non minus absurdum est
	    ponere quod substantia corporea ex corporibus sive partibus
	    componatur quam quod corpus ex superficiebus, superficies ex
	    lineis, lineæ denique ex punctis componantur. Atque hoc
	    omnes qui claram rationem infallibilem esse sciunt, fateri
	    debent et imprimis ii qui negant dari vacuum. Nam si
	    substantia corporea ita posset dividi ut ejus partes
	    realiter distinctæ essent, cur ergo una pars non posset
	    annihilari manentibus reliquis ut ante inter se connexis? et
	    cur omnes ita aptari debent ne detur vacuum?  Sane rerum quæ
	    realiter ab invicem distinctæ sunt, una sine alia esse et in
	    suo statu manere potest. Cum igitur vacuum in natura non
	    detur (de quo alias) sed omnes partes ita concurrere debent
	    ne detur vacuum, sequitur hinc etiam easdem non posse
	    realiter distingui hoc est substantiam corpoream quatenus
	    substantia est, non posse dividi. Si quis tamen jam quærat
	    cur nos ex natura ita propensi simus ad dividendam
	    quantitatem? ei respondeo quod quantitas duobus modis a
	    nobis concipitur, abstracte scilicet sive superficialiter
	    prout nempe ipsam imaginamur vel ut substantia, quod a solo
	    intellectu fit. Si itaque ad quantitatem attendimus prout in
	    imaginatione est, quod sæpe et facilius a nobis fit,
	    reperietur finita, divisibilis et partibus conflata; si
	    autem ad ipsam prout in intellectu est, attendimus et eam
	    quatenus substantia est, concipimus, quod difficillime fit,
	    tum ut jam satis demonstravimus, infinita, unica et
	    indivisibilis reperietur. Quod omnibus qui inter
	    imaginationem et intellectum distinguere sciverint, satis
	    manifestum erit, præcipue si ad hoc etiam attendatur quod
	    materia ubique eadem est nec partes in eadem distinguuntur
	    nisi quatenus materiam diversimode affectam esse concipimus,
	    unde ejus partes modaliter tantum distinguuntur, non autem
	    realiter. Exempli gratia aquam quatenus aqua est, dividi
	    concipimus ejusque partes ab invicem separari; at non
	    quatenus substantia est corporea; eatenus enim neque
	    separatur neque dividitur. Porro aqua quatenus aqua
	    generatur et corrumpitur; at quatenus substantia nec
	    generatur nec corrumpitur. Atque his me ad secundum
	    argumentum etiam respondisse puto quandoquidem id in eo
	    etiam fundatur quod materia quatenus substantia divisibilis
	    sit et partibus confletur. Et quamvis hoc non esset, nescio
	    cur divina natura indigna esset quandoquidem
	    (per <patet-ex id="114">propositionem 14</patet-ex>) extra
	    Deum nulla substantia dari potest a qua ipsa
	    pateretur. Omnia inquam in Deo sunt et omnia quæ fiunt per
	    solas leges infinitæ Dei naturæ fiunt et ex necessitate ejus
	    essentiæ (ut mox ostendam) sequuntur; quare nulla ratione
	    dici potest Deum ab alio pati aut substantiam extensam
	    divina natura indignam esse tametsi divisibilis supponatur
	    dummodo æterna et infinita concedatur. Sed de his
	    impræsentiarum satis.</p></verba>

      </entitas>
    </entitas>

    <entitas typus="propositio" numerus="16" id="116">
      <verba><p>Ex necessitate divinæ naturæ infinita infinitis modis
	  (hoc est omnia quæ sub intellectum infinitum cadere possunt)
	  sequi debent.</p></verba>

      <entitas typus="demonstratio" id="116d">
	<verba><p>Hæc propositio unicuique manifesta esse debet si modo
	    ad hoc attendat quod ex data cujuscunque rei definitione
	    plures proprietates intellectus concludit, quæ revera ex
	    eadem (hoc est ipsa rei essentia) necessario sequuntur et eo
	    plures quo plus realitatis rei definitio exprimit hoc est
	    quo plus realitatis rei definitæ essentia involvit. Cum
	    autem natura divina infinita absolute attributa habeat
	    (per <patet-ex id="1d6">definitionem 6</patet-ex>) quorum
	    etiam unumquodque infinitam essentiam in suo genere
	    exprimit, ex ejusdem ergo necessitate infinita infinitis
	    modis (hoc est omnia quæ sub intellectum infinitum cadere
	    possunt) necessario sequi debent. Q.E.D.</p></verba>

      </entitas>

      <entitas typus="corollarium" numerus="1" id="116c1">
	<verba><p>Hinc sequitur Deum omnium rerum quæ sub intellectum
	    infinitum cadere possunt, esse causam
	    efficientem.</p></verba>
      </entitas>

      <entitas typus="corollarium" numerus="2" id="116c2">
	<verba><p>Sequitur II° Deum causam esse per se, non vero per
	    accidens.</p></verba>
      </entitas>

      <entitas typus="corollarium" numerus="3" id="116c3">
	<verba><p>Sequitur III° Deum esse absolute causam
	    primam.</p></verba>
      </entitas>
    </entitas>

    <entitas typus="propositio" numerus="17" id="117">
      <verba><p>Deus ex solis suæ naturæ legibus et a nemine coactus
	  agit.</p></verba>

      <entitas typus="demonstratio" id="117d">
	<verba><p>Ex sola divinæ naturæ necessitate vel (quod idem est)
	    ex solis ejusdem naturæ legibus infinita absolute sequi modo
	    <patet-ex id="116">propositione 16</patet-ex> ostendimus et
	    <patet-ex id="115">propositione 15</patet-ex> demonstravimus
	    nihil sine Deo esse nec concipi posse sed omnia in Deo esse;
	    quare nihil extra ipsum esse potest a quo ad agendum
	    determinetur vel cogatur atque adeo Deus ex solis suæ naturæ
	    legibus et a nemine coactus agit. Q.E.D.</p></verba>
      </entitas>

      <entitas typus="corollarium" numerus="1" id="117c1">
	<verba><p>Hinc sequitur I° nullam dari causam quæ Deum
	    extrinsece vel intrinsece præter ipsius naturæ perfectionem
	    incitet ad agendum.</p></verba>
      </entitas>

      <entitas typus="corollarium" numerus="2" id="117c2">
	<verba><p>Sequitur II° solum Deum esse causam liberam. Deus enim
	    solus ex sola suæ naturæ necessitate existit (per
	    <patet-ex id="111">propositionem 11</patet-ex>
	    et <patet-ex id="114c1">corollarium I propositionis
	    14</patet-ex>) et ex sola suæ naturæ necessitate agit (per
	    <patet-ex id="117">propositionem
	      præcedentem</patet-ex>). Adeoque
	      (per <patet-ex id="1d7">definitionem 7</patet-ex>) solus
	      est causa libera. Q.E.D.</p></verba>

      </entitas>

      <entitas typus="scholium" id="117sc">
	<verba><p>Alii putant Deum esse causam liberam propterea quod
	    potest ut putant efficere ut ea quæ ex ejus natura sequi
	    diximus hoc est quæ in ejus potestate sunt, non fiant sive
	    ut ab ipso non producantur. Sed hoc idem est ac si dicerent
	    quod Deus potest efficere ut ex natura trianguli non
	    sequatur ejus tres angulos æquales esse duobus rectis sive
	    ut ex data causa non sequatur effectus, quod est
	    absurdum. Porro infra absque ope hujus propositionis
	    ostendam ad Dei naturam neque intellectum neque voluntatem
	    pertinere. Scio equidem plures esse qui putant se posse
	    demonstrare ad Dei naturam summum intellectum et liberam
	    voluntatem pertinere; nihil enim perfectius cognoscere sese
	    aiunt quod Deo tribuere possunt quam id quod in nobis summa
	    est perfectio. Porro tametsi Deum actu summe intelligentem
	    concipiant, non tamen credunt eum posse omnia quæ actu
	    intelligit, efficere ut existant nam se eo modo Dei
	    potentiam destruere putant. Si omnia inquiunt quæ in ejus
	    intellectu sunt, creavisset, nihil tum amplius creare
	    potuisset, quod credunt Dei omnipotentiæ repugnare ideoque
	    maluerunt Deum ad omnia indifferentem statuere nec aliud
	    creantem præter id quod absoluta quadam voluntate decrevit
	    creare. Verum ego me satis clare ostendisse puto
	    (vide <patet-ex id="116">propositionem 16</patet-ex>) a
	    summa Dei potentia sive infinita natura infinita infinitis
	    modis hoc est omnia necessario effluxisse vel semper eadem
	    necessitate sequi eodem modo ac ex natura trianguli ab
	    æterno et in æternum sequitur ejus tres angulos æquari
	    duobus rectis. Quare Dei omnipotentia actu ab æterno fuit et
	    in æternum in eadem actualitate manebit. Et hoc modo Dei
	    omnipotentia longe meo quidem judicio perfectior
	    statuitur. Imo adversarii Dei omnipotentiam (liceat aperte
	    loqui) negare videntur. Coguntur enim fateri Deum infinita
	    creabilia intelligere quæ tamen nunquam creare poterit. Nam
	    alias si scilicet omnia quæ intelligit crearet, suam juxta
	    ipsos exhauriret omnipotentiam et se imperfectum
	    redderet. Ut igitur Deum perfectum statuant, eo rediguntur
	    ut simul statuere debeant ipsum non posse omnia efficere ad
	    quæ ejus potentia se extendit, quo absurdius aut Dei
	    omnipotentiæ magis repugnans non video quid fingi
	    possit. Porro ut de intellectu et voluntate quos Deo
	    communiter tribuimus, hic etiam aliquid dicam, si ad æternam
	    Dei essentiam intellectus scilicet et voluntas pertinent,
	    aliud sane per utrumque hoc attributum intelligendum est
	    quam quod vulgo solent homines. Nam intellectus et voluntas
	    qui Dei essentiam constituerent, a nostro intellectu et
	    voluntate toto cælo differre deberent nec in ulla re
	    præterquam in nomine convenire possent; non aliter scilicet
	    quam inter se conveniunt canis, signum cæleste et canis,
	    animal latrans. Quod sic demonstrabo. Si intellectus ad
	    divinam naturam pertinet, non poterit uti noster intellectus
	    posterior (ut plerisque placet) vel simul natura esse cum
	    rebus intellectis quandoquidem Deus omnibus rebus prior est
	    causalitate (per <patet-ex id="116c1">corollarium I
	    propositionis 16</patet-ex>) sed contra veritas et formalis
	    rerum essentia ideo talis est quia talis in Dei intellectu
	    existit objective. Quare Dei intellectus quatenus Dei
	    essentiam constituere concipitur, est revera causa rerum tam
	    earum essentiæ quam earum existentiæ, quod ab iis videtur
	    etiam fuisse animadversum qui Dei intellectum, voluntatem et
	    potentiam unum et idem esse asseruerunt. Cum itaque Dei
	    intellectus sit unica rerum causa videlicet (ut ostendimus)
	    tam earum essentiæ quam earum existentiæ, debet ipse
	    necessario ab iisdem differre tam ratione essentiæ quam
	    ratione existentiæ. Nam causatum differt a sua causa præcise
	    in eo quod a causa habet. Exempli gratia homo est causa
	    existentiæ, non vero essentiæ alterius hominis; est enim hæc
	    æterna veritas et ideo secundum essentiam prorsus convenire
	    possunt; in existendo autem differre debent et propterea si
	    unius existentia pereat, non ideo alterius peribit sed si
	    unius essentia destrui posset et fieri falsa, destrueretur
	    etiam alterius essentia. Quapropter res quæ et essentiæ et
	    existentiæ alicujus effectus est causa, a tali effectu
	    differre debet tam ratione essentiæ quam ratione
	    existentiæ. Atqui Dei intellectus est et essentiæ et
	    existentiæ nostri intellectus causa; ergo Dei intellectus
	    quatenus divinam essentiam constituere concipitur, a nostro
	    intellectu tam ratione essentiæ quam ratione existentiæ
	    differt nec in ulla re præterquam in nomine cum eo convenire
	    potest, ut volebamus. Circa voluntatem eodem modo
	    proceditur, ut facile unusquisque videre potest.</p></verba>

      </entitas>
    </entitas>

    <entitas typus="propositio" numerus="18" id="118">
      <verba><p>Deus est omnium rerum causa immanens, non vero
	  transiens.</p></verba>

      <entitas typus="demonstratio" id="118d">
	<verba><p>Omnia quæ sunt, in Deo sunt et per Deum concipi debent
	    (per <patet-ex id="115">propositionem 15</patet-ex>) adeoque
	    (per <patet-ex id="116c1">corollarium I propositionis
	    16</patet-ex> hujus) Deus rerum quæ in ipso sunt, est causa,
	    quod est primum. Deinde extra Deum nulla potest dari
	    substantia (per <patet-ex id="114">propositionem
	    14</patet-ex>) hoc est (per <patet-ex id="1d3">definitionem
	    3</patet-ex>) res quæ extra Deum in se sit, quod erat
	    secundum. Deus ergo est omnium rerum causa immanens, non
	    vero transiens. Q.E.D.</p></verba>

      </entitas>
    </entitas>

    <entitas typus="propositio" numerus="19" id="119">
      <verba><p>Deus sive omnia Dei attributa sunt æterna.</p></verba>

      <entitas typus="demonstratio" id="119d">
	<verba><p>Deus enim (per <patet-ex id="1d6">definitionem
	      6</patet-ex>) est substantia quæ
	      (per <patet-ex id="111">propositionem 11</patet-ex>)
	      necessario existit hoc est
	      (per <patet-ex id="107">propositionem 7</patet-ex>) ad
	      cujus naturam pertinet existere sive (quod idem est) ex
	      cujus definitione sequitur ipsum existere adeoque
	      (per <patet-ex id="1d8">definitionem 8</patet-ex>) est
	      æternus. Deinde per Dei attributa intelligendum est id
	      quod (per <patet-ex id="1d4">definitionem 4</patet-ex>)
	      divinæ substantiæ essentiam exprimit hoc est id quod ad
	      substantiam pertinet : id ipsum inquam ipsa attributa
	      involvere debent. Atqui ad naturam substantiæ (ut jam
	      ex <patet-ex id="107">propositione 7</patet-ex>
	      demonstravi) pertinet æternitas. Ergo unumquodque
	      attributorum æternitatem involvere debet adeoque omnia
	      sunt æterna. Q.E.D.</p></verba>

      </entitas>

      <entitas typus="scholium" id="119sc">
	<verba><p>Hæc propositio quam clarissime etiam patet ex modo quo
	    (<patet-ex id="111">propositione 11</patet-ex>) Dei
	    existentiam demonstravi; ex ea inquam demonstratione constat
	    Dei existentiam sicut ejus essentiam æternam esse
	    veritatem. Deinde (propositione 19 Principiorum Cartesii)
	    alio etiam modo Dei æternitatem demonstravi nec opus est eum
	    hic repetere.</p></verba>

      </entitas>
    </entitas>

    <entitas typus="propositio" numerus="20" id="120">
      <verba><p>Dei existentia ejusque essentia unum et idem
	  sunt.</p></verba>

      <entitas typus="demonstratio" id="120d">
	<verba><p>Deus (per <patet-ex id="119">antecedentem
	      propositionem</patet-ex>) ejusque omnia attributa sunt
	      æterna hoc est (per <patet-ex id="1d8">definitionem
	      8</patet-ex>) unumquodque ejus attributorum existentiam
	      exprimit. Eadem ergo Dei attributa quæ
	      (per <patet-ex id="1d4">definitionem 4</patet-ex>) Dei
	      æternam essentiam explicant, ejus simul æternam
	      existentiam explicant hoc est illud ipsum quod essentiam
	      Dei constituit, constituit simul ipsius existentiam
	      adeoque hæc et ipsius essentia unum et idem
	      sunt. Q.E.D.</p></verba>

      </entitas>

      <entitas typus="corollarium" numerus="1" id="120c1">
	<verba><p>Hinc sequitur I° Dei existentiam sicut ejus essentiam
	    æternam esse veritatem.</p></verba>
      </entitas>

      <entitas typus="corollarium" numerus="2" id="120c2">
	<verba><p>Sequitur II° Deum sive omnia Dei attributa esse
	    immutabilia. Nam si ratione existentiæ mutarentur, deberent
	    etiam (per <patet-ex id="120">propositionem
	    præcedentem</patet-ex>) ratione essentiæ mutari hoc est (ut
	    per se notum) ex veris falsa fieri, quod est
	    absurdum.</p></verba>

      </entitas>
    </entitas>

    <entitas typus="propositio" numerus="21" id="121">
      <verba><p>Omnia quæ ex absoluta natura alicujus attributi Dei
	  sequuntur, semper et infinita existere debuerunt sive per idem
	  attributum æterna et infinita sunt.</p></verba>

      <entitas typus="demonstratio" id="121d">
	<verba><p>Concipe si fieri potest (siquidem neges) aliquid in
	    aliquo Dei attributo ex ipsius absoluta natura sequi quod
	    finitum sit et determinatam habeat existentiam sive
	    durationem exempli gratia ideam Dei in cogitatione. At
	    cogitatio quandoquidem Dei attributum supponitur, est
	    necessario (per <patet-ex id="111">propositionem
	    11</patet-ex>) sua natura infinita. Verum quatenus ipsa
	    ideam Dei habet, finita supponitur. At
	    (per <patet-ex id="1d2">definitionem 2</patet-ex>) finita
	    concipi non potest nisi per ipsam cogitationem
	    determinetur. Sed non per ipsam cogitationem quatenus ideam
	    Dei constituit; eatenus enim finita supponitur esse : ergo
	    per cogitationem quatenus ideam Dei non constituit, quæ
	    tamen (per <patet-ex id="111">propositionem 11</patet-ex>)
	    necessario existere debet. Datur igitur cogitatio non
	    constituens ideam Dei ac propterea ex ejus natura quatenus
	    est absoluta cogitatio, non sequitur necessario idea Dei
	    (concipitur enim ideam Dei constituens et non
	    constituens). Quod est contra hypothesin. Quare si idea Dei
	    in cogitatione aut aliquid (perinde est quicquid sumatur
	    quandoquidem demonstratio universalis est) in aliquo Dei
	    attributo ex necessitate absolutæ naturæ ipsius attributi
	    sequatur, id debet necessario esse infinitum; quod erat
	    primum.</p>

	  <p>Deinde id quod ex necessitate naturæ alicujus attributi ita
	    sequitur, non potest determinatam habere existentiam sive
	    durationem. Nam si neges, supponatur res quæ ex necessitate
	    naturæ alicujus attributi sequitur, dari in aliquo Dei
	    attributo exempli gratia idea Dei in cogitatione eaque
	    supponatur aliquando non exstitisse vel non exstitura. Cum
	    autem cogitatio Dei attributum supponatur, debet et
	    necessario et immutabilis existere
	    (per <patet-ex id="111">propositionem 11</patet-ex> et
	    <patet-ex id="120c2">corollarium II propositionis
	      20</patet-ex>). Quare ultra limites durationis ideæ Dei
	      (supponitur enim aliquando non exstitisse aut non
	      exstitura) cogitatio sine idea Dei existere debebit; atqui
	      hoc est contra hypothesin; supponitur enim ex data
	      cogitatione necessario sequi ideam Dei. Ergo idea Dei in
	      cogitatione aut aliquid quod necessario ex absoluta natura
	      alicujus attributi Dei sequitur, non potest determinatam
	      habere durationem sed per idem attributum æternum est,
	      quod erat secundum. Nota hoc idem esse affirmandum de
	      quacunque re quæ in aliquo Dei attributo ex Dei absoluta
	      natura necessario sequitur.</p></verba>

      </entitas>
    </entitas>

    <entitas typus="propositio" numerus="22" id="122">
      <verba><p>Quicquid ex aliquo Dei attributo quatenus modificatum
	  est tali modificatione quæ et necessario et infinita per idem
	  existit, sequitur, debet quoque et necessario et infinitum
	  existere.</p></verba>

      <entitas typus="demonstratio" id="122d">
	<verba><p>Hujus propositionis demonstratio procedit eodem modo
	    ac demonstratio
	    præcedentis<patet-ex
	    id="1d2"/><patet-ex
	    id="111"/><patet-ex id="120c2"/>.</p></verba>

      </entitas>
    </entitas>

    <entitas typus="propositio" numerus="23" id="123">
      <verba><p>Omnis modus qui et necessario et infinitus existit,
	  necessario sequi debuit vel ex absoluta natura alicujus
	  attributi Dei vel ex aliquo attributo modificato modificatione
	  quæ et necessario et infinita existit.</p></verba>

      <entitas typus="demonstratio" id="123d">
	<verba><p>Modus enim in alio est per quod concipi debet (per
	    <patet-ex id="1d5">definitionem 5</patet-ex>) hoc est (per
	    <patet-ex id="115">propositionem 15</patet-ex>) in solo Deo
	    est et per solum Deum concipi potest. Si ergo modus
	    concipitur necessario existere et infinitus esse, utrumque
	    hoc debet necessario concludi sive percipi per aliquod Dei
	    attributum quatenus idem concipitur infinitatem et
	    necessitatem existentiæ sive (quod
	    per <patet-ex id="1d8">definitionem 8</patet-ex> idem est)
	    æternitatem exprimere hoc est (per
	    <patet-ex id="1d6">definitionem 6</patet-ex>
	    et <patet-ex id="119">propositionem 19</patet-ex>) quatenus
	    absolute consideratur. Modus ergo qui et necessario et
	    infinitus existit, ex absoluta natura alicujus Dei attributi
	    sequi debuit hocque vel immediate (de quo
	    vide <patet-ex id="121">propositionem 21</patet-ex>) vel
	    mediante aliqua modificatione quæ ex ejus absoluta natura
	    sequitur hoc est (per <patet-ex id="122">propositionem
	    præcedentem</patet-ex>) quæ et necessario et infinita
	    existit. Q.E.D.</p></verba>

      </entitas>
    </entitas>

    <entitas typus="propositio" numerus="24" id="124">
      <verba><p>Rerum a Deo productarum essentia non involvit
	  existentiam.</p></verba>

      <entitas typus="demonstratio" id="124d">
	<verba><p>Patet ex <patet-ex id="1d1">definitione
	      1</patet-ex>. Id enim cujus natura (in se scilicet
	      considerata) involvit existentiam, causa est sui et ex
	      sola suæ naturæ necessitate existit.</p></verba>

      </entitas>

      <entitas typus="corollarium" id="124c">
	<verba><p>Hinc sequitur Deum non tantum esse causam ut res
	    incipiant existere sed etiam ut in existendo perseverent
	    sive (ut termino scholastico utar) Deum esse causam essendi
	    rerum. Nam sive res existant sive non existant,
	    quotiescunque ad earum essentiam attendimus, eandem nec
	    existentiam nec durationem involvere comperimus adeoque
	    earum essentia neque suæ existentiæ neque suæ durationis
	    potest esse causa sed tantum Deus ad cujus solam naturam
	    pertinet existere (per
	    <patet-ex id="114c1">corollarium I propositionis
	      14</patet-ex>).</p></verba>

      </entitas>
    </entitas>

    <entitas typus="propositio" numerus="25" id="125">
      <verba><p>Deus non tantum est causa efficiens rerum existentiæ sed
	  etiam essentiæ.</p></verba>

      <entitas typus="demonstratio" id="125d">
	<verba><p>Si negas, ergo rerum essentiæ Deus non est causa
	    adeoque (per <patet-ex id="1a4">axioma 4</patet-ex>) potest
	    rerum essentia sine Deo concipi : atqui hoc
	    (per <patet-ex id="115">propositionem 15</patet-ex>) est
	    absurdum. Ergo rerum etiam essentiæ Deus est
	    causa. Q.E.D.</p></verba>

      </entitas>

      <entitas typus="scholium" id="125sc">
	<verba><p>Hæc propositio clarius sequitur
	    ex <patet-ex id="116">propositione 16</patet-ex>. Ex ea enim
	    sequitur quod ex data natura divina tam rerum essentia quam
	    existentia debeat necessario concludi et ut verbo dicam eo
	    sensu quo Deus dicitur causa sui, etiam omnium rerum causa
	    dicendus est, quod adhuc clarius ex sequenti corollario
	    constabit.</p></verba>

      </entitas>

      <entitas typus="corollarium" id="125c">
	<verba><p>Res particulares nihil sunt nisi Dei attributorum
	    affectiones sive modi quibus Dei attributa certo et
	    determinato modo exprimuntur. Demonstratio patet ex
	    <patet-ex id="115">propositione 15</patet-ex>
	    et <patet-ex id="1d5">definitione 5</patet-ex>.</p></verba>

      </entitas>
    </entitas>

    <entitas typus="propositio" numerus="26" id="126">
      <verba><p>Res quæ ad aliquid operandum determinata est, a Deo
	  necessario sic fuit determinata et quæ a Deo non est
	  determinata, non potest se ipsam ad operandum
	  determinare.</p></verba>

      <entitas typus="demonstratio" id="126d">
	<verba><p>Id per quod res determinatæ ad aliquid operandum
	    dicuntur, necessario quid positivum est (ut per se
	    notum). Adeoque tam ejus essentiæ quam existentiæ Deus ex
	    necessitate suæ naturæ est causa efficiens
	    (per <patet-ex id="125">propositiones 25</patet-ex> et
	    <patet-ex id="116">16</patet-ex>) quod erat primum. Ex quo
	    etiam quod secundo proponitur clarissime sequitur. Nam si
	    res quæ a Deo determinata non est, se ipsam determinare
	    posset, prima pars hujus falsa esset, quod est absurdum, ut
	    ostendimus.</p></verba>

      </entitas>
    </entitas>

    <entitas typus="propositio" numerus="27" id="127">
      <verba><p>Res quæ a Deo ad aliquid operandum determinata est, se
	  ipsam indeterminatam reddere non potest.</p></verba>

      <entitas typus="demonstratio" id="127d">
	<verba><p>Hæc propositio patet ex <patet-ex id="1a3">axiomate
	      tertio</patet-ex>.</p></verba>

      </entitas>
    </entitas>

    <entitas typus="propositio" numerus="28" id="128">
      <verba><p>Quodcunque singulare sive quævis res quæ finita est et
	  determinatam habet existentiam, non potest existere nec ad
	  operandum determinari nisi ad existendum et operandum
	  determinetur ab alia causa quæ etiam finita est et
	  determinatam habet existentiam et rursus hæc causa non potest
	  etiam existere neque ad operandum determinari nisi ab alia quæ
	  etiam finita est et determinatam habet existentiam,
	  determinetur ad existendum et operandum et sic in
	  infinitum.</p></verba>

      <entitas typus="demonstratio" id="128d">
	<verba><p>Quicquid determinatum est ad existendum et operandum,
	    a Deo sic determinatum est
	    (per <patet-ex id="126">propositionem 26</patet-ex>
	    et <patet-ex id="124c">corollarium propositionis
	    24</patet-ex>). At id quod finitum est et determinatam habet
	    existentiam, ab absoluta natura alicujus Dei attributi
	    produci non potuit; quicquid enim ex absoluta natura
	    alicujus Dei attributi sequitur, id infinitum et æternum est
	    (per
	    <patet-ex id="121">propositionem 21</patet-ex>). Debuit ergo
	    ex Deo vel aliquo ejus attributo sequi quatenus aliquo modo
	    affectum consideratur; præter enim substantiam et modos nil
	    datur (per <patet-ex id="1a1">axioma 1</patet-ex> et
	    <patet-ex id="1d3">definitionibus 3</patet-ex>
	    et <patet-ex id="1d5">5</patet-ex>) et modi
	    (per <patet-ex id="125c">corollarium propositionis
	    25</patet-ex>) nihil sunt nisi Dei attributorum
	    affectiones. At ex Deo vel aliquo ejus attributo quatenus
	    affectum est modificatione quæ æterna et infinita est, sequi
	    etiam non potuit (per <patet-ex id="122">propositionem
	    22</patet-ex>). Debuit ergo sequi vel ad existendum et
	    operandum determinari a Deo vel aliquo ejus attributo
	    quatenus modificatum est modificatione quæ finita est et
	    determinatam habet existentiam. Quod erat primum. Deinde hæc
	    rursus causa sive hic modus (per eandem rationem qua primam
	    partem hujus jam jam demonstravimus) debuit etiam
	    determinari ab alia quæ etiam finita est et determinatam
	    habet existentiam et rursus hæc ultima (per eandem rationem)
	    ab alia et sic semper (per eandem rationem) in
	    infinitum. Q.E.D.</p></verba>

      </entitas>

      <entitas typus="scholium" id="128sc">
	<verba><p>Cum quædam a Deo immediate produci debuerunt videlicet
	    ea quæ ex absoluta ejus natura necessario sequuntur et alia
	    mediantibus his primis quæ tamen sine Deo nec esse nec
	    concipi possunt, hinc sequitur I° quod Deus sit rerum
	    immediate ab ipso productarum causa absolute proxima, non
	    vero in suo genere ut aiunt. Nam Dei effectus sine sua causa
	    nec esse nec concipi possunt
	    (per <patet-ex id="115">propositionem 15</patet-ex>
	    et <patet-ex id="124c">corollarium propositionis
	    24</patet-ex>). Sequitur II° quod Deus non potest proprie
	    dici causa esse remota rerum singularium nisi forte ea de
	    causa ut scilicet has ab iis quas immediate produxit vel
	    potius quæ ex absoluta ejus natura sequuntur,
	    distinguamus. Nam per causam remotam talem intelligimus quæ
	    cum effectu nullo modo conjuncta est. At omnia quæ sunt in
	    Deo sunt et a Deo ita dependent ut sine ipso nec esse nec
	    concipi possint.</p></verba>

      </entitas>
    </entitas>

    <entitas typus="propositio" numerus="29" id="129">
      <verba><p>In rerum natura nullum datur contingens sed omnia ex
	  necessitate divinæ naturæ determinata sunt ad certo modo
	  existendum et operandum.</p></verba>

      <entitas typus="demonstratio" id="129d">
	<verba><p>Quicquid est in Deo est
	    (per <patet-ex id="115">propositionem 15</patet-ex>) : Deus
	    autem non potest dici res contingens. Nam
	    (per <patet-ex id="111">propositionem 11</patet-ex>)
	    necessario, non vero contingenter existit. Modi deinde
	    divinæ naturæ ex eadem etiam necessario, non vero
	    contingenter secuti sunt
	    (per <patet-ex id="116">propositionem 16</patet-ex>) idque
	    vel quatenus divina natura absolute
	    (per <patet-ex id="121">propositionem 21</patet-ex>) vel
	    quatenus certo modo ad agendum determinata consideratur (per
	    <patet-ex id="127">propositionem 27</patet-ex>). Porro horum
	    modorum Deus non tantum est causa quatenus simpliciter
	    existunt (per <patet-ex id="124c">corollarium propositionis
	    24</patet-ex>) sed etiam
	    (per <patet-ex id="126">propositionem 26</patet-ex>)
	    quatenus ad aliquid operandum determinati
	    considerantur. Quod si a Deo (per <patet-ex id="126">eandem
	    propositionem</patet-ex>) determinati non sint, impossibile,
	    non vero contingens est ut se ipsos determinent et contra
	    (per
	    <patet-ex id="127">propositionem 27</patet-ex>) si a Deo
	    determinati sint, impossibile, non vero contingens est ut se
	    ipsos indeterminatos reddant. Quare omnia ex necessitate
	    divinæ naturæ determinata sunt, non tantum ad existendum sed
	    etiam ad certo modo existendum et operandum nullumque datur
	    contingens. Q.E.D.</p></verba>

      </entitas>

      <entitas typus="scholium" id="129sc">
	<verba><p>Antequam ulterius pergam, hic quid nobis per Naturam
	    naturantem et quid per Naturam naturatam intelligendum sit,
	    explicare volo vel potius monere. Nam ex antecedentibus jam
	    constare existimo nempe quod per Naturam naturantem nobis
	    intelligendum est id quod in se est et per se concipitur
	    sive talia substantiæ attributa quæ æternam et infinitam
	    essentiam exprimunt hoc est
	    (per <patet-ex id="114c1">corollarium I propositionis
	    14</patet-ex> et <patet-ex id="117c2">corollarium II
	    propositionis 17</patet-ex>) Deus quatenus ut causa libera
	    consideratur. Per naturatam autem intelligo id omne quod ex
	    necessitate Dei naturæ sive uniuscujusque Dei attributorum
	    sequitur hoc est omnes Dei attributorum modos quatenus
	    considerantur ut res quæ in Deo sunt et quæ sine Deo nec
	    esse nec concipi possunt.</p></verba>

      </entitas>
    </entitas>

    <entitas typus="propositio" numerus="30" id="130">
      <verba><p>Intellectus actu finitus aut actu infinitus Dei
	  attributa Deique affectiones comprehendere debet et nihil
	  aliud.</p></verba>

      <entitas typus="demonstratio" id="130d">
	<verba><p>Idea vera debet convenire cum suo ideato
	    (per <patet-ex id="1a6">axioma 6</patet-ex>) hoc est (ut per
	    se notum) id quod in intellectu objective continetur, debet
	    necessario in natura dari. Atqui in natura
	    (per <patet-ex id="114c1">corollarium I propositionis
	    14</patet-ex>) non nisi una substantia datur nempe Deus nec
	    ullæ aliæ affectiones (per <patet-ex id="115">propositionem
	    15</patet-ex>) quam quæ in Deo sunt et quæ
	    (per <patet-ex id="115">eandem propositionem</patet-ex>)
	    sine Deo nec esse nec concipi possunt; ergo intellectus actu
	    finitus aut actu infinitus Dei attributa Deique affectiones
	    comprehendere debet et nihil aliud. Q.E.D.</p></verba>

      </entitas>
    </entitas>

    <entitas typus="propositio" numerus="31" id="131">
      <verba><p>Intellectus actu sive is finitus sit sive infinitus, ut
	  et voluntas, cupiditas, amor etc. ad Naturam naturatam, non
	  vero ad naturantem referri debent.</p></verba>

      <entitas typus="demonstratio" id="131d">
	<verba><p>Per intellectum enim (ut per se notum) non
	    intelligimus absolutam cogitationem sed certum tantum modum
	    cogitandi, qui modus ab aliis scilicet cupiditate, amore,
	    etc. differt adeoque (per <patet-ex id="1d5">definitionem
	    5</patet-ex>) per absolutam cogitationem concipi debet nempe
	    (per <patet-ex id="115">propositionem 15</patet-ex> et
	    <patet-ex id="1d6">definitionem 6</patet-ex>) per aliquod
	    Dei attributum quod æternam et infinitam cogitationis
	    essentiam exprimit, ita concipi debet ut sine ipso nec esse
	    nec concipi possit ac propterea
	    (per <patet-ex id="129sc">scholium propositionis
	    29</patet-ex>) ad Naturam naturatam, non vero naturantem
	    referri debet ut etiam reliqui modi
	    cogitandi. Q.E.D.</p></verba>

      </entitas>

      <entitas typus="scholium" id="131sc">
	<verba><p>Ratio cur hic loquar de intellectu actu non est quia
	    concedo ullum dari intellectum potentia sed quia omnem
	    confusionem vitare cupio, nolui loqui nisi de re nobis quam
	    clarissime percepta, de ipsa scilicet intellectione qua
	    nihil nobis clarius percipitur. Nihil enim intelligere
	    possumus quod ad perfectiorem intellectionis cognitionem non
	    conducat.</p></verba>
      </entitas>
    </entitas>

    <entitas typus="propositio" numerus="32" id="132">
      <verba><p>Voluntas non potest vocari causa libera sed tantum
	  necessaria.</p></verba>

      <entitas typus="demonstratio" id="132d">
	<verba><p>Voluntas certus tantum cogitandi modus est sicuti
	    intellectus adeoque (per <patet-ex id="128">propositionem
	    28</patet-ex>) unaquæque volitio non potest existere neque
	    ad operandum determinari nisi ab alia causa determinetur et
	    hæc rursus ab alia et sic porro in infinitum. Quod si
	    voluntas infinita supponatur, debet etiam ad existendum et
	    operandum determinari a Deo, non quatenus substantia
	    absolute infinita est sed quatenus attributum habet quod
	    infinitam et æternam cogitationis essentiam exprimit
	    (per <patet-ex id="123">propositionem
	    23</patet-ex>). Quocunque igitur modo sive finita sive
	    infinita concipiatur, causam requirit a qua ad existendum et
	    operandum determinetur adeoque
	    (per <patet-ex id="1d7">definitionem 7</patet-ex>) non
	    potest dici causa libera sed tantum necessaria vel
	    coacta. Q.E.D.</p></verba>

      </entitas>

      <entitas typus="corollarium" numerus="1" id="132c1">
	<verba><p>Hinc sequitur I° Deum non operari ex libertate
	    voluntatis.</p></verba>
      </entitas>

      <entitas typus="corollarium" numerus="2" id="132c2">
	<verba><p>Sequitur II° voluntatem et intellectum ad Dei naturam
	    ita sese habere ut motus et quies et absolute ut omnia
	    naturalia quæ (per <patet-ex id="129">propositionem
	    29</patet-ex>) a Deo ad existendum et operandum certo modo
	    determinari debent. Nam voluntas, ut reliqua omnia, causa
	    indiget a qua ad existendum et operandum certo modo
	    determinetur. Et quamvis ex data voluntate sive intellectu
	    infinita sequantur, non tamen propterea Deus magis dici
	    potest ex libertate voluntatis agere quam propter ea quæ ex
	    motu et quiete sequuntur (infinita enim ex his etiam
	    sequuntur) dici potest ex libertate motus et quietis
	    agere. Quare voluntas ad Dei naturam non magis pertinet quam
	    reliqua naturalia sed ad ipsam eodem modo sese habet ut
	    motus et quies et omnia reliqua quæ ostendimus ex
	    necessitate divinæ naturæ sequi et ab eadem ad existendum et
	    operandum certo modo determinari.</p></verba>

      </entitas>
    </entitas>

    <entitas typus="propositio" numerus="33" id="133">
      <verba><p>Res nullo alio modo neque alio ordine a Deo produci
	  potuerunt quam productæ sunt.</p></verba>

      <entitas typus="demonstratio" id="133d">
	<verba><p>Res enim omnes ex data Dei natura necessario sequutæ
	    sunt (per <patet-ex id="116">propositionem 16</patet-ex>) et
	    ex necessitate naturæ Dei determinatæ sunt ad certo modo
	    existendum et operandum
	    (per <patet-ex id="129">propositionem 29</patet-ex>). Si
	    itaque res alterius naturæ potuissent esse vel alio modo ad
	    operandum determinari ut naturæ ordo alius esset, ergo Dei
	    etiam natura alia posset esse quam jam est ac proinde
	    (per <patet-ex id="111">propositionem 11</patet-ex>) illa
	    etiam deberet existere et consequenter duo vel plures
	    possent dari Dii, quod (per <patet-ex id="114c1">corollarium
	    I propositionis 14</patet-ex>) est absurdum. Quapropter res
	    nullo alio modo neque alio ordine etc. Q.E.D.</p></verba>

      </entitas>

      <entitas typus="scholium" numerus="1" id="133sc1">
	<verba><p>Quoniam his luce meridiana clarius ostendi nihil
	    absolute in rebus dari propter quod contingentes dicantur,
	    explicare jam paucis volo quid nobis per contingens erit
	    intelligendum sed prius quid per necessarium et
	    impossibile. Res aliqua necessaria dicitur vel ratione suæ
	    essentiæ vel ratione causæ. Rei enim alicujus existentia vel
	    ex ipsius essentia et definitione vel ex data causa
	    efficiente necessario sequitur. Deinde his etiam de causis
	    res aliqua impossibilis dicitur; nimirum quia vel ipsius
	    essentia seu definitio contradictionem involvit vel quia
	    nulla causa externa datur ad talem rem producendam
	    determinata. At res aliqua nulla alia de causa contingens
	    dicitur nisi respectu defectus nostræ cognitionis. Res enim
	    cujus essentiam contradictionem involvere ignoramus vel de
	    qua probe scimus eandem nullam contradictionem involvere et
	    tamen de ipsius existentia nihil certo affirmare possumus
	    propterea quod ordo causarum nos latet, ea nunquam nec ut
	    necessaria nec ut impossibilis videri nobis potest ideoque
	    eandem vel contingentem vel possibilem vocamus.</p></verba>
      </entitas>

      <entitas typus="scholium" numerus="2" id="133sc2">
	<verba><p>Ex præcedentibus clare sequitur res summa perfectione
	    a Deo fuisse productas quandoquidem ex data perfectissima
	    natura necessario secutæ sunt. Neque hoc Deum ullius arguit
	    imperfectionis; ipsius enim perfectio hoc nos affirmare
	    coegit. Imo ex hujus contrario clare sequeretur (ut modo
	    ostendi) Deum non esse summe perfectum; nimirum quia si res
	    alio modo fuissent productæ, Deo alia natura esset
	    tribuenda, diversa ab ea quam ex consideratione Entis
	    perfectissimi coacti sumus ei tribuere. Verum non dubito
	    quin multi hanc sententiam ut absurdam explodant nec animum
	    ad eandem perpendendam instituere velint idque nulla alia de
	    causa quam quia Deo aliam libertatem assueti sunt tribuere,
	    longe diversam ab illa quæ a nobis
	    (<patet-ex id="1d7">definitione 7</patet-ex>) tradita est
	    videlicet absolutam voluntatem. Verum neque etiam dubito si
	    rem meditari vellent nostrarumque demonstrationum seriem
	    recte secum perpendere, quin tandem talem libertatem qualem
	    jam Deo tribuunt, non tantum ut nugatoriam sed ut magnum
	    scientiæ obstaculum plane rejiciant. Nec opus est ut ea quæ
	    in <patet-ex id="117sc">scholio propositionis 17</patet-ex>
	    dicta sunt, hic repetam. Attamen in eorum gratiam adhuc
	    ostendam quod quamvis concedatur voluntatem ad Dei essentiam
	    pertinere, ex ejus perfectione nihilominus sequatur res
	    nullo alio potuisse modo neque ordine a Deo creari; quod
	    facile erit ostendere si prius consideremus id quod ipsimet
	    concedunt videlicet ex solo Dei decreto et voluntate pendere
	    ut unaquæque res id quod est sit. Nam alias Deus omnium
	    rerum causa non esset. Deinde quod omnia decreta ab æterno
	    ab ipso Deo sancita fuerunt. Nam alias imperfectionis et
	    inconstantiæ argueretur. At cum in æterno non detur quando,
	    ante nec post, hinc ex sola scilicet Dei perfectione
	    sequitur Deum aliud decernere nunquam posse nec unquam
	    potuisse sive Deum ante sua decreta non fuisse nec sine
	    ipsis esse posse. At dicent quod quamvis supponeretur quod
	    Deus aliam rerum naturam fecisset vel quod ab æterno aliud
	    de natura ejusque ordine decrevisset, nulla inde in Deo
	    sequeretur imperfectio. Verum si hoc dicant, concedent simul
	    Deum posse sua mutare decreta. Nam si Deus de natura ejusque
	    ordine aliud quam decrevit decrevisset hoc est ut aliud de
	    natura voluisset et concepisset, alium necessario quam jam
	    habet intellectum et aliam quam jam habet voluntatem
	    habuisset. Et si Deo alium intellectum aliamque voluntatem
	    tribuere licet absque ulla ejus essentiæ ejusque
	    perfectionis mutatione, quid causæ est cur jam non possit
	    sua de rebus creatis decreta mutare et nihilominus æque
	    perfectus manere?  Ejus enim intellectus et voluntas circa
	    res creatas et earum ordinem in respectu suæ essentiæ et
	    perfectionis perinde est, quomodocunque concipiatur. Deinde
	    omnes quos vidi philosophi concedunt nullum in Deo dari
	    intellectum potentia sed tantum actu; cum autem et ejus
	    intellectus et ejus voluntas ab ejusdem essentia non
	    distinguantur ut etiam omnes concedunt, sequitur ergo hinc
	    etiam quod si Deus alium intellectum actu habuisset et aliam
	    voluntatem, ejus etiam essentia alia necessario esset ac
	    proinde (ut a principio conclusi) si aliter res quam jam
	    sunt, a Deo productæ essent, Dei intellectus ejusque
	    voluntas hoc est (ut conceditur) ejus essentia alia esse
	    deberet, quod est absurdum. </p>

	  <p>Cum itaque res nullo alio modo nec ordine a Deo produci
	    potuerint et hoc verum esse ex summa Dei perfectione
	    sequatur, nulla profecto sana ratio persuadere nobis potest
	    ut credamus quod Deus noluerit omnia quæ in suo intellectu
	    sunt, eadem illa perfectione qua ipsa intelligit, creare. At
	    dicent in rebus nullam esse perfectionem neque
	    imperfectionem sed id quod in ipsis est propter quod
	    perfectæ sunt aut imperfectæ et bonæ aut malæ dicuntur, a
	    Dei tantum voluntate pendere atque adeo si Deus voluisset,
	    potuisset efficere ut id quod jam perfectio est, summa esset
	    imperfectio et contra. Verum quid hoc aliud esset quam
	    aperte affirmare quod Deus qui id quod vult necessario
	    intelligit, sua voluntate efficere potest ut res alio modo
	    quam intelligit, intelligat, quod (ut modo ostendi) magnum
	    est absurdum. Quare argumentum in ipsos retorquere possum
	    hoc modo. Omnia a Dei potestate pendent. Ut res itaque
	    aliter se habere possint, Dei necessario voluntas aliter se
	    habere etiam deberet; atqui Dei voluntas aliter se habere
	    nequit (ut modo ex Dei perfectione evidentissime
	    ostendimus). Ergo neque res aliter se habere possunt. Fateor
	    hanc opinionem quæ omnia indifferenti cuidam Dei voluntati
	    subjicit et ab ipsius beneplacito omnia pendere statuit,
	    minus a vero aberrare quam illorum qui statuunt Deum omnia
	    sub ratione boni agere. Nam hi aliquid extra Deum videntur
	    ponere quod a Deo non dependet, ad quod Deus tanquam ad
	    exemplar in operando attendit vel ad quod tanquam ad certum
	    scopum collineat. Quod profecto nihil aliud est quam Deum
	    fato subjicere, quo nihil de Deo absurdius statui potest,
	    quem ostendimus tam omnium rerum essentiæ quam earum
	    existentiæ primam et unicam liberam causam esse. Quare non
	    est ut in hoc absurdo refutando tempus consumam.</p></verba>

      </entitas>
    </entitas>

    <entitas typus="propositio" numerus="34" id="134">
      <verba><p>Dei potentia est ipsa ipsius essentia.</p></verba>

      <entitas typus="demonstratio" id="134d">
	<verba><p>Ex sola enim necessitate Dei essentiæ sequitur Deum
	    esse causam sui (per <patet-ex id="111">propositionem
	    11</patet-ex>) et (per <patet-ex id="116">propositionem
	    16</patet-ex> <patet-ex id="116c1">ejusque
	    corollarium</patet-ex>) omnium rerum. Ergo potentia Dei qua
	    ipse et omnia sunt et agunt, est ipsa ipsius
	    essentia. Q.E.D.</p></verba>

      </entitas>
    </entitas>

    <entitas typus="propositio" numerus="35" id="135">
      <verba><p>Quicquid concipimus in Dei potestate esse, id necessario
	  est.</p></verba>

      <entitas typus="demonstratio" id="135d">
	<verba><p>Quicquid enim in Dei potestate est, id (per
	    <patet-ex id="134">propositionem præcedentem</patet-ex>) in
	    ejus essentia ita debet comprehendi ut ex ea necessario
	    sequatur adeoque necessario est. Q.E.D.</p></verba>

      </entitas>
    </entitas>

    <entitas typus="propositio" numerus="36" id="136">
      <verba><p>Nihil existit ex cujus natura aliquis effectus non
	  sequatur.</p></verba>

      <entitas typus="demonstratio" id="136d">
	<verba><p>Quicquid existit, Dei naturam sive essentiam certo et
	    determinato modo exprimit
	    (per <patet-ex id="125c">corollarium propositionis
	    25</patet-ex>) hoc est (per <patet-ex id="134">propositionem
	    34</patet-ex>) quicquid existit, Dei potentiam quæ omnium
	    rerum causa est, certo et determinato modo exprimit adeoque
	    (per <patet-ex id="116">propositionem 16</patet-ex>) ex eo
	    aliquis effectus sequi debet. Q.E.D.</p></verba>

      </entitas>
    </entitas>

    <entitas typus="appendix" id="1app">
      <verba>
	<p>His Dei naturam ejusque proprietates explicui ut quod
	  necessario existit; quod sit unicus; quod ex sola suæ naturæ
	  necessitate sit et agat; quod sit omnium rerum causa libera et
	  quomodo; quod omnia in Deo sint et ab ipso ita pendeant ut
	  sine ipso nec esse nec concipi possint; et denique quod omnia
	  a Deo fuerint prædeterminata, non quidem ex libertate
	  voluntatis sive absoluto beneplacito sed ex absoluta Dei
	  natura sive infinita potentia. Porro ubicunque data fuit
	  occasio, præjudicia quæ impedire poterant quominus meæ
	  demonstrationes perciperentur, amovere curavi sed quia non
	  pauca adhuc restant præjudicia quæ etiam imo maxime impedire
	  poterant et possunt quominus homines rerum concatenationem eo
	  quo ipsam explicui modo, amplecti possint, eadem hic ad examen
	  rationis vocare operæ pretium duxi. Et quoniam omnia quæ hic
	  indicare suscipio præjudicia pendent ab hoc uno quod scilicet
	  communiter supponant homines omnes res naturales ut ipsos
	  propter finem agere, imo ipsum Deum omnia ad certum aliquem
	  finem dirigere pro certo statuant : dicunt enim Deum omnia
	  propter hominem fecisse, hominem autem ut ipsum coleret. Hoc
	  igitur unum prius considerabo quærendo scilicet primo causam
	  cur plerique hoc in præjudicio acquiescant et omnes natura
	  adeo propensi sint ad idem amplectendum. Deinde ejusdem
	  falsitatem ostendam et tandem quomodo ex hoc orta sint
	  præjudicia de bono et malo, merito et peccato, laude et
	  vituperio, ordine et confusione, pulchritudine et deformitate
	  et de aliis hujus generis. Verum hæc ab humanæ mentis natura
	  deducere non est hujus loci : satis hic erit si pro fundamento
	  id capiam quod apud omnes debet esse in confesso nempe hoc
	  quod omnes homines rerum causarum ignari nascuntur et quod
	  omnes appetitum habent suum utile quærendi, cujus rei sunt
	  conscii. Ex his enim sequitur primo quod homines se liberos
	  esse opinentur quandoquidem suarum volitionum suique appetitus
	  sunt conscii et de causis a quibus disponuntur ad appetendum
	  et volendum, quia earum sunt ignari nec per somnium
	  cogitant. Sequitur secundo homines omnia propter finem agere
	  videlicet propter utile quod appetunt; unde fit ut semper
	  rerum peractarum causas finales tantum scire expetant et ubi
	  ipsas audiverint, quiescant; nimirum quia nullam habent causam
	  ulterius dubitandi. Sin autem easdem ex alio audire nequeant,
	  nihil iis restat nisi ut ad semet se convertant et ad fines a
	  quibus ipsi ad similia determinari solent, reflectant et sic
	  ex suo ingenio ingenium alterius necessario judicant. Porro
	  cum in se et extra se non pauca reperiant media quæ ad suum
	  utile assequendum non parum conducant ut exempli gratia oculos
	  ad videndum, dentes ad masticandum, herbas et animantia ad
	  alimentum, solem ad illuminandum, mare ad alendum pisces, hinc
	  factum ut omnia naturalia tanquam ad suum utile media
	  considerent et quia illa media ab ipsis inventa, non autem
	  parata esse sciunt, hinc causam credendi habuerunt aliquem
	  alium esse qui illa media in eorum usum paraverit. Nam
	  postquam res ut media consideraverunt, credere non potuerunt
	  easdem se ipsas fecisse sed ex mediis quæ sibi ipsi parare
	  solent, concludere debuerunt dari aliquem vel aliquos naturæ
	  rectores humana præditos libertate qui ipsis omnia curaverint
	  et in eorum usum omnia fecerint. Atque horum etiam ingenium
	  quandoquidem de eo nunquam quid audiverant, ex suo judicare
	  debuerunt atque hinc statuerunt Deos omnia in hominum usum
	  dirigere ut homines sibi devinciant et in summo ab iisdem
	  honore habeantur; unde factum ut unusquisque diversos Deum
	  colendi modos ex suo ingenio excogitaverit ut Deus eos supra
	  reliquos diligeret et totam naturam in usum cæcæ illorum
	  cupiditatis et insatiabilis avaritiæ dirigeret. Atque ita hoc
	  præjudicium in superstitionem versum et altas in mentibus egit
	  radices; quod in causa fuit ut unusquisque maximo conatu
	  omnium rerum causas finales intelligere easque explicare
	  studeret. Sed dum quæsiverunt ostendere naturam nihil frustra
	  (hoc est quod in usum hominum non sit) agere, nihil aliud
	  videntur ostendisse quam naturam Deosque æque ac homines
	  delirare. Vide quæso quo res tandem evasit!  Inter tot naturæ
	  commoda non pauca reperire debuerunt incommoda, tempestates
	  scilicet, terræ motus, morbos etc. atque hæc statuerunt
	  propterea evenire quod Dii irati essent ob injurias sibi ab
	  hominibus factas sive ob peccata in suo cultu commissa et
	  quamvis experientia indies reclamaret ac infinitis exemplis
	  ostenderet commoda atque incommoda piis æque ac impiis
	  promiscue evenire, non ideo ab inveterato præjudicio
	  destiterunt : facilius enim iis fuit hoc inter alia incognita
	  quorum usum ignorabant, ponere et sic præsentem suum et
	  innatum statum ignorantiæ retinere quam totam illam fabricam
	  destruere et novam excogitare. Unde pro certo statuerunt
	  Deorum judicia humanum captum longissime superare : quæ sane
	  unica fuisset causa ut veritas humanum genus in æternum
	  lateret nisi mathesis, quæ non circa fines sed tantum circa
	  figurarum essentias et proprietates versatur, aliam veritatis
	  normam hominibus ostendisset et præter mathesin aliæ etiam
	  adsignari possunt causæ (quas hic enumerare supervacaneum est)
	  a quibus fieri potuit ut homines communia hæc præjudicia
	  animadverterent et in veram rerum cognitionem ducerentur. </p>

	<p>His satis explicui id quod primo loco promisi. Ut jam autem
	  ostendam naturam finem nullum sibi præfixum habere et omnes
	  causas finales nihil nisi humana esse figmenta, non opus est
	  multis. Credo enim id jam satis constare tam ex fundamentis et
	  causis unde hoc præjudicium originem suam traxisse ostendi
	  quam ex
	  <patet-ex id="116">propositione 16</patet-ex>
	  et <patet-ex id="132c1">corollariis propositionis
	  32</patet-ex><patet-ex id="132c2"/> et præterea ex iis omnibus
	  quibus ostendi omnia naturæ æterna quadam necessitate summaque
	  perfectione procedere. Hoc tamen adhuc addam nempe hanc de
	  fine doctrinam naturam omnino evertere. Nam id quod revera
	  causa est, ut effectum considerat et contra. Deinde id quod
	  natura prius est, facit posterius. Et denique id quod supremum
	  et perfectissimum est, reddit imperfectissimum. Nam (duobus
	  prioribus omissis quia per se manifesta sunt) ut
	  ex <patet-ex id="121">propositionibus 21</patet-ex>,
	  <patet-ex id="122">22</patet-ex>
	  et <patet-ex id="123">23</patet-ex> constat, ille effectus
	  perfectissimus est qui a Deo immediate producitur et quo
	  aliquid pluribus causis intermediis indiget ut producatur, eo
	  imperfectius est. At si res quæ immediate a Deo productæ sunt,
	  ea de causa factæ essent ut Deus finem assequeretur suum, tum
	  necessario ultimæ quarum de causa priores factæ sunt, omnium
	  præstantissimæ essent. Deinde hæc doctrina Dei perfectionem
	  tollit nam si Deus propter finem agit, aliquid necessario
	  appetit quo caret. Et quamvis theologi et metaphysici
	  distinguant inter finem indigentiæ et finem assimilationis,
	  fatentur tamen Deum omnia propter se, non vero propter res
	  creandas egisse quia nihil ante creationem præter Deum
	  assignare possunt propter quod Deus ageret adeoque necessario
	  fateri coguntur Deum iis propter quæ media parare voluit,
	  caruisse eaque cupivisse, ut per se clarum. Nec hic
	  prætereundum est quod hujus doctrinæ sectatores qui in
	  assignandis rerum finibus suum ingenium ostentare voluerunt,
	  ad hanc suam doctrinam probandam novum attulerunt modum
	  argumentandi reducendo scilicet non ad impossibile sed ad
	  ignorantiam, quod ostendit nullum aliud fuisse huic doctrinæ
	  argumentandi medium. Nam si exempli gratia ex culmine aliquo
	  lapis in alicujus caput ceciderit eumque interfecerit, hoc
	  modo demonstrabunt lapidem ad hominem interficiendum
	  cecidisse. Ni enim eum in finem Deo id volente ceciderit,
	  quomodo tot circumstantiæ (sæpe enim multæ simul concurrunt)
	  casu concurrere potuerunt?  Respondebis fortasse id ex eo quod
	  ventus flavit et quod homo illac iter habebat, evenisse. At
	  instabunt, cur ventus illo tempore flavit?  Cur homo illo
	  eodemque tempore illac iter habebat? Si iterum respondeas
	  ventum tum ortum quia mare præcedenti die tempore adhuc
	  tranquillo agitari inceperat et quod homo ab amico invitatus
	  fuerat, instabunt iterum quia nullus rogandi finis, cur autem
	  mare agitabatur?  cur homo in illud tempus invitatus fuit? et
	  sic porro causarum causas rogare non cessabunt donec ad Dei
	  voluntatem hoc est ignorantiæ asylum confugeris. Sic etiam ubi
	  corporis humani fabricam vident, stupescunt et ex eo quod
	  tantæ artis causas ignorant, concludunt eandem non mechanica
	  sed divina vel supernaturali arte fabricari talique modo
	  constitui ut una pars alteram non lædat. Atque hinc fit ut qui
	  miraculorum causas veras quærit quique res naturales ut doctus
	  intelligere, non autem ut stultus admirari studet, passim pro
	  hæretico et impio habeatur et proclametur ab iis quos vulgus
	  tanquam naturæ Deorumque interpretes adorat. Nam sciunt quod
	  sublata ignorantia stupor hoc est unicum argumentandi
	  tuendæque suæ auctoritatis medium quod habent, tollitur. Sed
	  hæc relinquo et ad id quod tertio loco hic agere constitui,
	  pergo. </p>

	<p>Postquam homines sibi persuaserunt omnia quæ fiunt propter
	  ipsos fieri, id in unaquaque re præcipuum judicare debuerunt
	  quod ipsis utilissimum et illa omnia præstantissima æstimare a
	  quibus optime afficiebantur. Unde has formare debuerunt
	  notiones quibus rerum naturas explicarent scilicet bonum,
	  malum, ordinem, confusionem, calidum, frigidum, pulchritudinem
	  et deformitatem et quia se liberos existimant, inde hæ
	  notiones ortæ sunt scilicet laus et vituperium, peccatum et
	  meritum sed has infra postquam de natura humana egero, illas
	  autem hic breviter explicabo. Nempe id omne quod ad
	  valetudinem et Dei cultum conducit, bonum, quod autem iis
	  contrarium est, malum vocaverunt. Et quia ii qui rerum naturam
	  non intelligunt sed res tantummodo imaginantur, nihil de rebus
	  affirmant et imaginationem pro intellectu capiunt, ideo
	  ordinem in rebus esse firmiter credunt rerum suæque naturæ
	  ignari. Nam cum ita sint dispositæ ut cum nobis per sensus
	  repræsentantur, eas facile imaginari et consequenter earum
	  facile recordari possimus, easdem bene ordinatas, si vero
	  contra, ipsas male ordinatas sive confusas esse dicimus. Et
	  quoniam ea nobis præ cæteris grata sunt quæ facile imaginari
	  possumus, ideo homines ordinem confusioni præferunt quasi ordo
	  aliquid in natura præter respectum ad nostram imaginationem
	  esset; dicuntque Deum omnia ordine creasse et hoc modo ipsi
	  nescientes Deo imaginationem tribuunt nisi velint forte Deum
	  humanæ imaginationi providentem res omnes eo disposuisse modo
	  quo ipsas facillime imaginari possent; nec moram forsan iis
	  injiciet quod infinita reperiantur quæ nostram imaginationem
	  longe superant et plurima quæ ipsam propter ejus
	  imbecillitatem confundunt. Sed de hac re satis. Cæteræ deinde
	  notiones etiam præter imaginandi modos quibus imaginatio
	  diversimode afficitur, nihil sunt et tamen ab ignaris tanquam
	  præcipua rerum attributa considerantur quia ut jam diximus,
	  res omnes propter ipsos factas esse credunt et rei alicujus
	  naturam bonam vel malam, sanam vel putridam et corruptam
	  dicunt prout ab eadem afficiuntur. Exempli gratia si motus
	  quem nervi ab objectis per oculos repræsentatis accipiunt,
	  valetudini conducat, objecta a quibus causatur pulchra
	  dicuntur, quæ autem contrarium motum cient, deformia. Quæ
	  deinde per nares sensum movent, odorifera vel fætida vocant,
	  quæ per linguam, dulcia aut amara, sapida aut insipida
	  etc. Quæ autem per tactum, dura aut mollia, aspera aut lævia
	  etc. Et quæ denique aures movent, strepitum, sonum vel
	  harmoniam edere dicuntur quorum postremum homines adeo
	  dementavit ut Deum etiam harmonia delectari crederent. Nec
	  desunt philosophi qui sibi persuaserint motus cælestes
	  harmoniam componere. Quæ omnia satis ostendunt unumquemque pro
	  dispositione cerebri de rebus judicasse vel potius
	  imaginationis affectiones pro rebus accepisse. Quare non mirum
	  est (ut hoc etiam obiter notemus) quod inter homines tot quot
	  experimur, controversiæ ortæ sint ex quibus tandem
	  scepticismus. Nam quamvis humana corpora in multis conveniant,
	  in plurimis tamen discrepant et ideo id quod uni bonum, alteri
	  malum videtur; quod uni ordinatum, alteri confusum; quod uni
	  gratum, alteri ingratum est et sic de cæteris quibus hic
	  supersedeo cum quia hujus loci non est de his ex professo
	  agere, tum quia hoc omnes satis experti sunt. Omnibus enim in
	  ore est "quot capita tot sensus", "suo quemque sensu
	  abundare", "non minora cerebrorum quam palatorum esse
	  discrimina" : quæ sententiæ satis ostendunt homines pro
	  dispositione cerebri de rebus judicare resque potius imaginari
	  quam intelligere. Res enim si intellexissent, illæ omnes teste
	  mathesi, si non allicerent, ad minimum convincerent. </p>

	<p>Videmus itaque omnes notiones quibus vulgus solet naturam
	  explicare, modos esse tantummodo imaginandi nec ullius rei
	  naturam sed tantum imaginationis constitutionem indicare et
	  quia nomina habent, quasi essent entium extra imaginationem
	  existentium, eadem entia non rationis sed imaginationis voco
	  atque adeo omnia argumenta quæ contra nos ex similibus
	  notionibus petuntur, facile propulsari possunt. Solent enim
	  multi sic argumentari. Si omnia ex necessitate perfectissimæ
	  Dei naturæ sunt consecuta, unde ergo tot imperfectiones in
	  natura ortæ? Videlicet rerum corruptio ad fætorem usque, rerum
	  deformitas quæ nauseam moveat, confusio, malum, peccatum
	  etc. Sed ut modo dixi, facile confutantur. Nam rerum perfectio
	  ex sola earum natura et potentia est æstimanda nec ideo res
	  magis aut minus perfectæ sunt propterea quod hominum sensum
	  delectant vel offendunt, quod humanæ naturæ conducunt vel quod
	  eidem repugnant. Iis autem qui quærunt cur Deus omnes homines
	  non ita creavit ut solo rationis ductu gubernarentur? nihil
	  aliud respondeo quam quia ei non defuit materia ad omnia ex
	  summo nimirum ad infimum perfectionis gradum creanda vel magis
	  proprie loquendo quia ipsius naturæ leges adeo amplæ fuerunt
	  ut sufficerent ad omnia quæ ab aliquo infinito intellectu
	  concipi possunt producenda, ut propositione 16
	  demonstravi. </p>

	<p>Hæc sunt quæ hic notare suscepi præjudicia. Si quædam hujus
	  farinæ adhuc restant, poterunt eadem ab unoquoque mediocri
	  meditatione emendari.</p>
      </verba>

    </entitas>

    <!-- Finis primae partis -->
  </entitas>


  <!-- ****************************************************************
       * Pars 2
       ****************************************************************
       -->

  <entitas titulus="De natura et origine mentis" id="p2"
	   typus="pars" numerus="2" >

    <entitas typus="praefatio" id="2pr">
      <verba>
	<p>Transeo jam ad ea explicanda quæ ex Dei sive Entis æterni et
	  infiniti essentia necessario debuerunt sequi. Non quidem
	  omnia; infinita enim infinitis modis ex ipsa debere
	  sequi <patet-ex id="116">propositione 16 partis I</patet-ex>
	  demonstravimus sed ea solummodo quæ nos ad mentis humanæ
	  ejusque summæ beatitudinis cognitionem quasi manu ducere
	  possunt.</p>
      </verba>
    </entitas>

    <!-- Definitiones -->
    <entitas typus="definitiones" id="2d">

      <entitas typus="definitio" numerus="1" id="2d1">
	<verba>
	  <p>Per corpus intelligo modum qui Dei essentiam quatenus ut
	    res extensa consideratur, certo et determinato modo
	    exprimit; vide
	    <patet-ex id="125c">corollarium propositionis 25 partis
	      I</patet-ex>.</p>
	</verba>
      </entitas>

      <entitas typus="definitio" numerus="2" id="2d2">
	<verba>
	  <p>Ad essentiam alicujus rei id pertinere dico quo dato res
	    necessario ponitur et quo sublato res necessario tollitur;
	    vel id sine quo res et vice versa id quod sine re nec esse
	    nec concipi potest.</p>
	</verba>
      </entitas>

      <entitas typus="definitio" numerus="3" id="2d3">
	<verba>
	  <p>Per ideam intelligo mentis conceptum quem mens format
	    propterea quod res est cogitans.</p>
	</verba>

	<entitas typus="explicatio" id="2d3e">
	  <verba>
	    <p>Dico potius conceptum quam perceptionem quia perceptionis
	      nomen indicare videtur mentem ab objecto pati. At
	      conceptus actionem mentis exprimere videtur.</p>
	  </verba>
	</entitas>
      </entitas>

      <entitas typus="definitio" numerus="4" id="2d4">
	<verba>
	  <p>Per ideam adæquatam intelligo ideam quæ quatenus in se sine
	    relatione ad objectum consideratur, omnes veræ ideæ
	    proprietates sive denominationes intrinsecas habet.</p>
	</verba>

	<entitas typus="explicatio" id="2d4e">
	  <verba>
	    <p>Dico intrinsecas ut illam secludam quæ extrinseca est
	      nempe convenientiam ideæ cum suo ideato.</p>
	  </verba>
	</entitas>
      </entitas>

      <entitas typus="definitio" numerus="5" id="2d5">
	<verba>
	  <p>Duratio est indefinita existendi continuatio.</p>
	</verba>

	<entitas typus="explicatio" id="2d5e">
	  <verba>
	    <p>Dico indefinitam quia per ipsam rei existentis naturam
	      determinari nequaquam potest neque etiam a causa
	      efficiente quæ scilicet rei existentiam necessario ponit,
	      non autem tollit.</p>
	  </verba>
	</entitas>
      </entitas>

      <entitas typus="definitio" numerus="6" id="2d6">
	<verba>
	  <p>Per realitatem et perfectionem idem intelligo.</p>
	</verba>
      </entitas>

      <entitas typus="definitio" numerus="7" id="2d7">
	<verba>
	  <p>Per res singulares intelligo res quæ finitæ sunt et
	    determinatam habent existentiam. Quod si plura individua in
	    una actione ita concurrant ut omnia simul unius effectus
	    sint causa, eadem omnia eatenus ut unam rem singularem
	    considero.</p>
	</verba>
      </entitas>

    </entitas>

    <!-- Axiomata -->
    <entitas typus="axiomata" id="2a">

      <entitas typus="axioma" numerus="1" id="2a1">
	<verba>
	  <p>Hominis essentia non involvit necessariam existentiam hoc
	    est ex naturæ ordine tam fieri potest ut hic et ille homo
	    existat quam ut non existat.</p>
	</verba>
      </entitas>

      <entitas typus="axioma" numerus="2" id="2a2">
	<verba>
	  <p>Homo cogitat.</p>
	</verba>
      </entitas>

      <entitas typus="axioma" numerus="3" id="2a3">
	<verba>
	  <p>Modi cogitandi ut amor, cupiditas vel quicunque nomine
	    affectus animi insigniuntur, non dantur nisi in eodem
	    individuo detur idea rei amatæ, desideratæ etc. At idea dari
	    potest quamvis nullus alius detur cogitandi modus.</p>
	</verba>
      </entitas>

      <entitas typus="axioma" numerus="4" id="2a4">
	<verba>
	  <p>Nos corpus quoddam multis modis affici sentimus.</p>
	</verba>
      </entitas>

      <entitas typus="axioma" numerus="5" id="2a5">
	<verba>
	  <p>Nullas res singulares præter corpora et cogitandi modos
	    sentimus nec percipimus. <patet-ex id="213p1">Postulata vide
	    post 13 propositionem</patet-ex>.<patet-ex id="213p2"/>
	    <patet-ex id="213p3"/> <patet-ex id="213p4"/>
	    <patet-ex id="213p5"/> <patet-ex id="213p6"/> </p>
	</verba>
      </entitas>

    </entitas>

    <!-- Propositiones -->

    <entitas typus="propositio" numerus="1" id="201">
      <verba>
	<p>Cogitatio attributum Dei est sive Deus est res cogitans.</p>
      </verba>

      <entitas typus="demonstratio" id="201d">
	<verba>
	  <p>Singulares cogitationes sive hæc et illa cogitatio modi
	    sunt qui Dei naturam certo et determinato modo exprimunt
	    (per <patet-ex id="125c">corollarium propositionis 25 partis
	    I</patet-ex>). Competit ergo Deo
	    (per <patet-ex id="1d5">definitionem 5 partis I</patet-ex>)
	    attributum cujus conceptum singulares omnes cogitationes
	    involvunt, per quod etiam concipiuntur. Est igitur cogitatio
	    unum ex infinitis Dei attributis quod Dei æternam et
	    infinitam essentiam exprimit
	    (vide <patet-ex id="1d6">definitionem 6 partis I</patet-ex>)
	    sive Deus est res cogitans. Q.E.D.</p>
	</verba>
      </entitas>

      <entitas typus="scholium" id="201sc">
	<verba>
	  <p>Patet etiam hæc propositio ex hoc quod nos possumus ens
	    cogitans infinitum concipere. Nam quo plura ens cogitans
	    potest cogitare, eo plus realitatis sive perfectionis idem
	    continere concipimus; ergo ens quod infinita infinitis modis
	    cogitare potest, est necessario virtute cogitandi
	    infinitum. Cum itaque ad solam cogitationem attendendo Ens
	    infinitum concipiamus, est necessario
	    (per <patet-ex id="1d4">definitiones 4</patet-ex> et
	    <patet-ex id="1d6">6 partis I</patet-ex>) cogitatio unum ex
	    infinitis Dei attributis, ut volebamus.</p>
	</verba>
      </entitas>
    </entitas>

    <entitas typus="propositio" numerus="2" id="202">
      <verba>
	<p>Extensio attributum Dei est sive Deus est res extensa.</p>
      </verba>

      <entitas typus="demonstratio" id="202d">
	<verba>
	  <p>Hujus eodem modo procedit ac demonstratio præcedentis
	    propositionis.<patet-ex id="1d5"/> <patet-ex id="1d6"/>
	    <patet-ex id="125c"/> </p>
	</verba>
      </entitas>
    </entitas>

    <entitas typus="propositio" numerus="3" id="203">
      <verba>
	<p>In Deo datur necessario idea tam ejus essentiæ quam omnium
	  quæ ex ipsius essentia necessario sequuntur.</p>
      </verba>

      <entitas typus="demonstratio" id="203d">
	<verba>
	  <p>Deus enim (per <patet-ex id="201">propositionem 1
	      hujus</patet-ex>) infinita infinitis modis cogitare sive
	      (quod idem est per <patet-ex id="116">propositionem 16
	      partis I</patet-ex>) ideam suæ essentiæ et omnium quæ
	      necessario ex ea sequuntur, formare potest. Atqui omne id
	      quod in Dei potestate est, necessario est
	      (per <patet-ex id="135">propositionem 35 partis
	      I</patet-ex>); ergo datur necessario talis idea et (per
	    <patet-ex id="115">propositionem 15 partis I</patet-ex>) non
	    nisi in Deo. Q.E.D.</p>
	</verba>
      </entitas>

      <entitas typus="scholium" id="203sc">
	<verba>
	  <p>Vulgus per Dei potentiam intelligit Dei liberam voluntatem
	    et jus in omnia quæ sunt quæque propterea communiter ut
	    contingentia considerantur. Deum enim potestatem omnia
	    destruendi habere dicunt et in nihilum redigendi. Dei porro
	    potentiam cum potentia regum sæpissime comparant. Sed hoc in
	    <patet-ex id="132c1">corollario I</patet-ex>
	    et <patet-ex id="132c2">II propositionis 32 partis
	    I</patet-ex> refutavimus et <patet-ex id="116">propositione
	    16 partis I</patet-ex> ostendimus Deum eadem necessitate
	    agere qua seipsum intelligit hoc est sicuti ex necessitate
	    divinæ naturæ sequitur (sicut omnes uno ore statuunt) ut
	    Deus seipsum intelligat, eadem etiam necessitate sequitur ut
	    Deus infinita infinitis modis
	    agat. Deinde <patet-ex id="134">propositione 34 partis
	    I</patet-ex> ostendimus Dei potentiam nihil esse præterquam
	    Dei actuosam essentiam adeoque tam nobis impossibile est
	    concipere Deum non agere quam Deum non esse. Porro si hæc
	    ulterius persequi liberet, possem hic etiam ostendere
	    potentiam illam quam vulgus Deo affingit, non tantum humanam
	    esse (quod ostendit Deum hominem vel instar hominis a vulgo
	    concipi) sed etiam impotentiam involvere. Sed nolo de eadem
	    re toties sermonem instituere. Lectorem solummodo iterum
	    atque iterum rogo ut quæ in prima parte ex propositione 16
	    usque ad finem de hac re dicta sunt, semel atque iterum
	    perpendat. Nam nemo ea quæ volo percipere recte poterit nisi
	    magnopere caveat ne Dei potentiam cum humana regum potentia
	    vel jure confundat.</p>
	</verba>
      </entitas>
    </entitas>

    <entitas typus="propositio" numerus="4" id="204">
      <verba>
	<p>Idea Dei ex qua infinita infinitis modis sequuntur, unica
	  tantum esse potest.</p>
      </verba>

      <entitas typus="demonstratio" id="204d">
	<verba>
	  <p>Intellectus infinitus nihil præter Dei attributa ejusque
	    affectiones comprehendit
	    (per <patet-ex id="130">propositionem 30 partis
	    I</patet-ex>). Atqui Deus est unicus
	    (per <patet-ex id="114c1">corollarium I propositionis 14
	    partis I</patet-ex>). Ergo idea Dei ex qua infinita
	    infinitis modis sequuntur, unica tantum esse
	    potest. Q.E.D.</p>
	</verba>
      </entitas>
    </entitas>

    <entitas typus="propositio" numerus="5" id="205">
      <verba>
	<p>Esse formale idearum Deum quatenus tantum ut res cogitans
	  consideratur, pro causa agnoscit et non quatenus alio
	  attributo explicatur. Hoc est tam Dei attributorum quam rerum
	  singularium ideæ non ipsa ideata sive res perceptas pro causa
	  efficiente agnoscunt sed ipsum Deum quatenus est res
	  cogitans.</p>
      </verba>

      <entitas typus="demonstratio" id="205d">
	<verba>
	  <p>Patet quidem ex <patet-ex id="203">propositione 3
	      hujus</patet-ex>. Ibi enim concludebamus Deum ideam suæ
	      essentiæ et omnium quæ ex ea necessario sequuntur, formare
	      posse ex hoc solo nempe quod Deus est res cogitans et non
	      ex eo quod sit suæ ideæ objectum. Quare esse formale
	      idearum Deum quatenus est res cogitans, pro causa
	      agnoscit. Sed aliter hoc modo demonstratur. Esse formale
	      idearum modus est cogitandi (ut per se notum) hoc est
	      (per <patet-ex id="125c">corollarium propositionis 25
	      partis I</patet-ex>) modus qui Dei naturam quatenus est
	      res cogitans, certo modo exprimit adeoque
	      (per <patet-ex id="110">propositionem 10 partis
	      I</patet-ex>) nullius alterius attributi Dei conceptum
	      involvit et consequenter (per <patet-ex id="1a4">axioma 4
	      partis I</patet-ex>) nullius alterius attributi nisi
	      cogitationis est effectus adeoque esse formale idearum
	      Deum quatenus tantum ut res cogitans consideratur
	      etc. Q.E.D.</p>
	</verba>
      </entitas>
    </entitas>

    <entitas typus="propositio" numerus="6" id="206">
      <verba>
	<p>Cujuscunque attributi modi Deum quatenus tantum sub illo
	  attributo cujus modi sunt et non quatenus sub ullo alio
	  consideratur, pro causa habent.</p>
      </verba>

      <entitas typus="demonstratio" id="206d">
	<verba>
	  <p>Unumquodque enim attributum per se absque alio concipitur
	    (per <patet-ex id="110">propositionem 10 partis
	    I</patet-ex>). Quare uniuscujusque attributi modi conceptum
	    sui attributi, non autem alterius involvunt adeoque (per
	    <patet-ex id="1a4">axioma 4 partis I</patet-ex>) Deum
	    quatenus tantum sub illo attributo cujus modi sunt et non
	    quatenus sub ullo alio consideratur, pro causa
	    habent. Q.E.D.</p>
	</verba>
      </entitas>

      <entitas typus="corollarium" id="206c">
	<verba>
	  <p>Hinc sequitur quod esse formale rerum quæ modi non sunt
	    cogitandi, non sequitur ideo ex divina natura quia res prius
	    cognovit sed eodem modo eademque necessitate res ideatæ ex
	    suis attributis consequuntur et concluduntur ac ideas ex
	    attributo cogitationis consequi ostendimus.</p>
	</verba>
      </entitas>
    </entitas>

    <entitas typus="propositio" numerus="7" id="207">
      <verba>
	<p>Ordo et connexio idearum idem est ac ordo et connexio
	  rerum.</p>
      </verba>

      <entitas typus="demonstratio" id="207d">
	<verba>
	  <p>Patet ex <patet-ex id="1a4">axiomate 4 partis
	      I</patet-ex>. Nam cujuscunque causati idea a cognitione
	      causæ cujus est effectus, dependet.</p>
	</verba>
      </entitas>

      <entitas typus="corollarium" id="207c">
	<verba>
	  <p>Hinc sequitur quod Dei cogitandi potentia æqualis est
	    ipsius actuali agendi potentiæ. Hoc est quicquid ex infinita
	    Dei natura sequitur formaliter, id omne ex Dei idea eodem
	    ordine eademque connexione sequitur in Deo objective.</p>
	</verba>
      </entitas>

      <entitas typus="scholium" id="207sc">
	<verba>
	  <p>Hic antequam ulterius pergamus, revocandum nobis in
	    memoriam est id quod supra ostendimus nempe quod quicquid ab
	    infinito intellectu percipi potest tanquam substantiæ
	    essentiam constituens, id omne ad unicam tantum substantiam
	    pertinet et consequenter quod substantia cogitans et
	    substantia extensa una eademque est substantia quæ jam sub
	    hoc jam sub illo attributo comprehenditur. Sic etiam modus
	    extensionis et idea illius modi una eademque est res sed
	    duobus modis expressa, quod quidam Hebræorum quasi per
	    nebulam vidisse videntur, qui scilicet statuunt Deum, Dei
	    intellectum resque ab ipso intellectas unum et idem
	    esse. Exempli gratia circulus in natura existens et idea
	    circuli existentis quæ etiam in Deo est, una eademque est
	    res quæ per diversa attributa explicatur et ideo sive
	    naturam sub attributo extensionis sive sub attributo
	    cogitationis sive sub alio quocunque concipiamus, unum
	    eundemque ordinem sive unam eandemque causarum connexionem
	    hoc est easdem res invicem sequi reperiemus. Nec ulla alia
	    de causa dixi quod Deus sit causa ideæ exempli gratia
	    circuli quatenus tantum est res cogitans et circuli quatenus
	    tantum est res extensa nisi quia esse formale ideæ circuli
	    non nisi per alium cogitandi modum tanquam causam proximam
	    et ille iterum per alium et sic in infinitum, potest percipi
	    ita ut quamdiu res ut cogitandi modi considerantur, ordinem
	    totius naturæ sive causarum connexionem per solum
	    cogitationis attributum explicare debemus et quatenus ut
	    modi extensionis considerantur, ordo etiam totius naturæ per
	    solum extensionis attributum explicari debet et idem de
	    aliis attributis intelligo. Quare rerum ut in se sunt, Deus
	    revera est causa quatenus infinitis constat attributis nec
	    impræsentiarum hæc clarius possum explicare.</p>
	</verba>
      </entitas>
    </entitas>

    <entitas typus="propositio" numerus="8" id="208">
      <verba>
	<p>Ideæ rerum singularium sive modorum non existentium ita
	  debent comprehendi in Dei infinita idea ac rerum singularium
	  sive modorum essentiæ formales in Dei attributis
	  continentur.</p>
      </verba>

      <entitas typus="demonstratio" id="208d">
	<verba>
	  <p>Hæc propositio patet
	    ex <patet-ex id="207">præcedenti</patet-ex> sed intelligitur
	    clarius ex <patet-ex id="207sc">præcedenti
	    scholio</patet-ex>.</p>
	</verba>
      </entitas>

      <entitas typus="corollarium" id="208c">
	<verba>
	  <p>Hinc sequitur quod quamdiu res singulares non existunt nisi
	    quatenus in Dei attributis comprehenduntur, earum esse
	    objectivum sive ideæ non existunt nisi quatenus infinita Dei
	    idea existit et ubi res singulares dicuntur existere non
	    tantum quatenus in Dei attributis comprehenduntur sed
	    quatenus etiam durare dicuntur, earum ideæ etiam existentiam
	    per quam durare dicuntur, involvent.</p>
	</verba>
      </entitas>

      <entitas typus="scholium" id="208sc">
	<verba>
	  <p>Si quis ad uberiorem hujus rei explicationem exemplum
	    desideret, nullum sane dare potero quod rem de qua hic
	    loquor, utpote unicam adæquate explicet; conabor tamen rem
	    ut fieri potest, illustrare. Nempe circulus talis est naturæ
	    ut omnium linearum rectarum in eodem sese invicem secantium
	    rectangula sub segmentis sint inter se æqualia; quare in
	    circulo infinita inter se æqualia rectangula continentur :
	    attamen nullum eorum potest dici existere nisi quatenus
	    circulus existit nec etiam alicujus horum rectangulorum idea
	    potest dici existere nisi quatenus in circuli idea
	    comprehenditur. Concipiantur jam ex infinitis illis duo
	    tantum nempe E et D existere. Sane eorum etiam ideæ jam non
	    tantum existunt quatenus solummodo in circuli idea
	    comprehenduntur sed etiam quatenus illorum rectangulorum
	    existentiam involvunt, quo fit ut a reliquis reliquorum
	    rectangulorum ideis distinguantur.</p>
	</verba>
      </entitas>
    </entitas>

    <entitas typus="propositio" numerus="9" id="209">
      <verba>
	<p>Idea rei singularis actu existentis Deum pro causa habet non
	  quatenus infinitus est sed quatenus alia rei singularis actu
	  existentis idea affectus consideratur cujus etiam Deus est
	  causa quatenus alia tertia affectus est et sic in
	  infinitum.</p>
      </verba>

      <entitas typus="demonstratio" id="209d">
	<verba>
	  <p>Idea rei singularis actu existentis modus singularis
	    cogitandi est et a reliquis distinctus
	    (per <patet-ex id="208c">corollarium</patet-ex> et
	    <patet-ex id="208sc">scholium propositionis 8
	      hujus</patet-ex>) adeoque
	      (per <patet-ex id="206">propositionem 6 hujus</patet-ex>)
	      Deum quatenus est tantum res cogitans, pro causa habet. At
	      non (per <patet-ex id="128">propositionem 28 partis
	      I</patet-ex>) quatenus est res absolute cogitans sed
	      quatenus alio cogitandi modo affectus consideratur et
	      hujus etiam Deus est causa quatenus alio cogitandi modo
	      affectus est et sic in infinitum. Atqui ordo et connexio
	      idearum (per
	    <patet-ex id="207">propositionem 7 hujus</patet-ex>) idem
	    est ac ordo et connexio causarum; ergo unius singularis ideæ
	    alia idea sive Deus quatenus alia idea affectus
	    consideratur, est causa et hujus etiam quatenus alia
	    affectus est et sic in infinitum. Q.E.D.</p>
	</verba>
      </entitas>

      <entitas typus="corollarium" id="209c">
	<verba>
	  <p>Quicquid in singulari cujuscunque ideæ objecto contingit,
	    ejus datur in Deo cognitio quatenus tantum ejusdem objecti
	    ideam habet.</p>
	</verba>

	<entitas typus="demonstratio" id="209cd">
	  <verba>
	    <p>Quicquid in objecto cujuscunque ideæ contingit, ejus
	      datur in Deo idea (per <patet-ex id="203">propositionem 3
	      hujus</patet-ex>) non quatenus infinitus est sed quatenus
	      alia rei singularis idea affectus consideratur (per
	      <patet-ex id="209">præcedentem propositionem</patet-ex>)
	      sed (per <patet-ex id="207">propositionem 7
	      hujus</patet-ex>) ordo et connexio idearum idem est ac
	      ordo et connexio rerum; erit ergo cognitio ejus quod in
	      singulari aliquo objecto contingit, in Deo quatenus tantum
	      ejusdem objecti habet ideam. Q.E.D.</p>
	  </verba>
	</entitas>
      </entitas>
    </entitas>

    <entitas typus="propositio" numerus="10" id="210">
      <verba>
	<p>Ad essentiam hominis non pertinet esse substantiæ sive
	  substantia formam hominis non constituit.</p>
      </verba>

      <entitas typus="demonstratio" id="210d">
	<verba>
	  <p>Esse enim substantiæ involvit necessariam existentiam (per
	    <patet-ex id="107">propositionem 7 partis I</patet-ex>). Si
	    igitur ad hominis essentiam pertineret esse substantiæ, data
	    ergo substantia, daretur necessario homo
	    (per <patet-ex id="2d2">definitionem 2 hujus</patet-ex>) et
	    consequenter homo necessario existeret, quod
	    (per <patet-ex id="2a1">axioma 1 hujus</patet-ex>) est
	    absurdum. Ergo etc. Q.E.D.</p>
	</verba>
      </entitas>

      <entitas typus="scholium" id="210sc">
	<verba>
	  <p>Demonstratur etiam hæc propositio
	    ex <patet-ex id="105">propositione 5 partis I</patet-ex>
	    nempe quod duæ ejusdem naturæ substantiæ non dentur. Cum
	    autem plures homines existere possint, ergo id quod hominis
	    formam constituit, non est esse substantiæ. Patet præterea
	    hæc propositio ex reliquis substantiæ proprietatibus
	    videlicet quod substantia sit sua natura infinita,
	    immutabilis, indivisibilis etc. ut facile unusquisque videre
	    potest.</p>
	</verba>
      </entitas>

      <entitas typus="corollarium" id="210c">
	<verba>
	  <p>Hinc sequitur essentiam hominis constitui a certis Dei
	    attributorum modificationibus.</p>
	</verba>
	
	<entitas typus="demonstratio" id="210cd">
	  <verba>
	    <p>Nam esse substantiæ (per <patet-ex id="210">propositionem
		præcedentem</patet-ex>) ad essentiam hominis non
		pertinet. Est ergo (per <patet-ex id="115">propositionem
		15 partis I</patet-ex>) aliquid quod in Deo est et quod
		sine Deo nec esse nec concipi potest sive
		(per <patet-ex id="125c">corollarium propositionis 25
		partis I</patet-ex>) affectio sive modus qui Dei naturam
		certo et determinato modo exprimit.</p>
	  </verba>
	</entitas>

	<entitas typus="scholium" id="210csc">
	  <verba>
	    <p>Omnes sane concedere debent nihil sine Deo esse neque
	      concipi posse. Nam apud omnes in confesso est quod Deus
	      omnium rerum tam earum essentiæ quam earum existentiæ
	      unica est causa hoc est Deus non tantum est causa rerum
	      secundum fieri ut aiunt sed etiam secundum esse. At
	      interim plerique id ad essentiam alicujus rei pertinere
	      dicunt sine quo res nec esse nec concipi potest adeoque
	      vel naturam Dei ad essentiam rerum creatarum pertinere vel
	      res creatas sine Deo vel esse vel concipi posse credunt
	      vel quod certius est, sibi non satis constant. Cujus rei
	      causam fuisse credo quod ordinem philosophandi non
	      tenuerint. Nam naturam divinam quam ante omnia contemplari
	      debebant quia tam cognitione quam natura prior est, ordine
	      cognitionis ultimam et res quæ sensuum objecta vocantur,
	      omnibus priores esse crediderunt; unde factum est ut dum
	      res naturales contemplati sunt, de nulla re minus
	      cogitaverint quam de divina natura et cum postea animum ad
	      divinam naturam contemplandum appulerint, de nulla re
	      minus cogitare potuerint quam de primis suis figmentis
	      quibus rerum naturalium cognitionem superstruxerant;
	      utpote quæ ad cognitionem divinæ naturæ nihil juvare
	      poterant adeoque nihil mirum si sibi passim
	      contradixerint. Sed hoc mitto. Nam meum intentum hic
	      tantum fuit causam reddere cur non dixerim id ad essentiam
	      alicujus rei pertinere sine quo res nec esse nec concipi
	      potest; nimirum quia res singulares non possunt sine Deo
	      esse nec concipi et tamen Deus ad earum essentiam non
	      pertinet sed id necessario essentiam alicujus rei
	      constituere dixi quo dato, res ponitur et quo sublato, res
	      tollitur vel id sine quo res et vice versa id quod sine re
	      nec esse nec concipi potest.</p>
	  </verba>
	</entitas>
	
      </entitas>
    </entitas>
    
    <entitas typus="propositio" numerus="11" id="211">
      <verba>
	<p>Primum quod actuale mentis humanæ esse constituit, nihil
	  aliud est quam idea rei alicujus singularis actu
	  existentis.</p>
      </verba>

      <entitas typus="demonstratio" id="211d">
	<verba>
	  <p>Essentia hominis (per <patet-ex id="210c">corollarium
	      præcedentis propositionis</patet-ex>) a certis Dei
	      attributorum modis constituitur nempe
	      (per <patet-ex id="2a2">axioma 2 hujus</patet-ex>) a modis
	      cogitandi quorum omnium (per <patet-ex id="2a3">axioma 3
	      hujus</patet-ex>) idea natura prior est et ea data reliqui
	      modi (quibus scilicet idea natura prior est) in eodem
	      debent esse individuo (per <patet-ex id="2a3">axioma 3
	      hujus</patet-ex>). Atque adeo idea primum est quod humanæ
	      mentis esse constituit. At non idea rei non
	      existentis. Nam tum (per <patet-ex id="208c">corollarium
	      propositionis 8 hujus</patet-ex>) ipsa idea non potest
	      dici existere; erit ergo idea rei actu existentis. At non
	      rei infinitæ. Res namque infinita
	      (per <patet-ex id="121">propositiones 21</patet-ex>
	      et <patet-ex id="122">22 partis I</patet-ex>) debet semper
	      necessario existere; atqui hoc
	      (per <patet-ex id="2a1">axioma 1 hujus</patet-ex>) est
	      absurdum; ergo primum quod esse humanæ mentis actuale
	      constituit, est idea rei singularis actu
	      existentis. Q.E.D.</p>
	</verba>
      </entitas>

      <entitas typus="corollarium" id="211c">
	<verba>
	  <p>Hinc sequitur mentem humanam partem esse infiniti
	    intellectus Dei ac proinde cum dicimus mentem humanam hoc
	    vel illud percipere, nihil aliud dicimus quam quod Deus non
	    quatenus infinitus est sed quatenus per naturam humanæ
	    mentis explicatur sive quatenus humanæ mentis essentiam
	    constituit, hanc vel illam habet ideam et cum dicimus Deum
	    hanc vel illam ideam habere non tantum quatenus naturam
	    humanæ mentis constituit sed quatenus simul cum mente humana
	    alterius rei etiam habet ideam, tum dicimus mentem humanam
	    rem ex parte sive inadæquate percipere.</p>
	</verba>
      </entitas>

      <entitas typus="scholium" id="211sc">
	<verba>
	  <p>Hic sine dubio lectores hærebunt multaque comminiscentur
	    quæ moram injiciant et hac de causa ipsos rogo ut lento
	    gradu mecum pergant nec de his judicium ferant donec omnia
	    perlegerint.</p>
	</verba>
      </entitas>
    </entitas>

    <entitas typus="propositio" numerus="12" id="212">
      <verba>
	<p>Quicquid in objecto ideæ humanam mentem constituentis
	  contingit, id ab humana mente debet percipi sive ejus rei
	  dabitur in mente necessario idea hoc est si objectum ideæ
	  humanam mentem constituentis sit corpus, nihil in eo corpore
	  poterit contingere quod a mente non percipiatur.</p>
      </verba>

      <entitas typus="demonstratio" id="212d">
	<verba>
	  <p>Quicquid enim in objecto cujuscunque ideæ contingit, ejus
	    rei datur necessario in Deo cognitio
	    (per <patet-ex id="209c">corollarium propositionis 9
	    hujus</patet-ex>) quatenus ejusdem objecti idea affectus
	    consideratur hoc est (per <patet-ex id="211">propositionem
	    11 hujus</patet-ex>) quatenus mentem alicujus rei
	    constituit. Quicquid igitur in objecto ideæ humanam mentem
	    constituentis contingit, ejus datur necessario in Deo
	    cognitio quatenus naturam humanæ mentis constituit hoc est
	    (per <patet-ex id="211c">corollarium propositionis 11
	    hujus</patet-ex>) ejus rei cognitio erit necessario in mente
	    sive mens id percipit. Q.E.D.</p>
	</verba>
      </entitas>

      <entitas typus="scholium" id="212sc">
	<verba>
	  <p>Hæc propositio patet etiam et clarius intelligitur ex
	    <patet-ex id="207sc">scholio propositionis 7
	      hujus</patet-ex>, quod vide.</p>
	</verba>
      </entitas>
    </entitas>

    <entitas typus="propositio" numerus="13" id="213">
      <verba>
	<p>Objectum ideæ humanam mentem constituentis est corpus sive
	  certus extensionis modus actu existens et nihil aliud.</p>
      </verba>

      <entitas typus="demonstratio" id="213d">
	<verba>
	  <p>Si enim corpus non esset humanæ mentis objectum, ideæ
	    affectionum corporis non essent in Deo
	    (per <patet-ex id="209c">corollarium propositionis 9
	    hujus</patet-ex>) quatenus mentem nostram sed quatenus
	    alterius rei mentem constitueret hoc est
	    (per <patet-ex id="211c">corollarium propositionis 11
	    hujus</patet-ex>) ideæ affectionum corporis non essent in
	    nostra mente; atqui (per <patet-ex id="2a4">axioma 4
	    hujus</patet-ex>) ideas affectionum corporis habemus. Ergo
	    objectum ideæ humanam mentem constituentis est corpus idque
	    (per <patet-ex id="211">propositionem 11 hujus</patet-ex>)
	    actu existens. Deinde si præter corpus etiam aliud esset
	    mentis objectum, cum nihil
	    (per <patet-ex id="136">propositionem 36 partis
	    I</patet-ex>) existat ex quo aliquis effectus non sequatur,
	    deberet (per <patet-ex id="212">propositionem 12
	    hujus</patet-ex>) necessario alicujus ejus effectus idea in
	    mente nostra dari; atqui (per <patet-ex id="2a5">axioma 5
	    hujus</patet-ex>) nulla ejus idea datur. Ergo objectum
	    nostræ mentis est corpus existens et nihil aliud. Q.E.D.</p>
	</verba>
      </entitas>

      <entitas typus="corollarium" id="213c">
	<verba>
	  <p>Hinc sequitur hominem mente et corpore constare et corpus
	    humanum prout ipsum sentimus existere.</p>
	</verba>
      </entitas>

      <entitas typus="scholium" id="213sc">
	<verba>
	  <p>Ex his non tantum intelligimus mentem humanam unitam esse
	    corpori sed etiam quid per mentis et corporis unionem
	    intelligendum sit. Verum ipsam adæquate sive distincte
	    intelligere nemo poterit nisi prius nostri corporis naturam
	    adæquate cognoscat. Nam ea quæ hucusque ostendimus, admodum
	    communia sunt nec magis ad homines quam ad reliqua individua
	    pertinent, quæ omnia quamvis diversis gradibus animata tamen
	    sunt. Nam cujuscunque rei datur necessario in Deo idea cujus
	    Deus est causa eodem modo ac humani corporis ideæ atque adeo
	    quicquid de idea humani corporis diximus, id de cujuscunque
	    rei idea necessario dicendum est. Attamen nec etiam negare
	    possumus ideas inter se ut ipsa objecta differre unamque
	    alia præstantiorem esse plusque realitatis continere prout
	    objectum unius objecto alterius præstantius est plusque
	    realitatis continet ac propterea ad determinandum quid mens
	    humana reliquis intersit quidque reliquis præstet, necesse
	    nobis est ejus objecti ut diximus hoc est corporis humani
	    naturam cognoscere. Eam autem hic explicare nec possum nec
	    id ad ea quæ demonstrare volo, necesse est. Hoc tamen in
	    genere dico quo corpus aliquod reliquis aptius est ad plura
	    simul agendum vel patiendum, eo ejus mens reliquis aptior
	    est ad plura simul percipiendum et quo unius corporis
	    actiones magis ab ipso solo pendent et quo minus alia
	    corpora cum eodem in agendo concurrunt, eo ejus mens aptior
	    est ad distincte intelligendum. Atque ex his præstantiam
	    unius mentis præ aliis cognoscere possumus, deinde causam
	    etiam videre cur nostri corporis non nisi admodum confusam
	    habeamus cognitionem et alia plura quæ in sequentibus ex his
	    deducam. Qua de causa operæ pretium esse duxi hæc ipsa
	    accuratius explicare et demonstrare, ad quod necesse est
	    pauca de natura corporum præmittere.</p>
	</verba>
      </entitas>

      <entitas typus="axioma" numerus="1" id="213a1">
	<verba>
	  <p>Omnia corpora vel moventur vel quiescunt.</p>
	</verba>
      </entitas>

      <entitas typus="axioma" numerus="2" id="213a2">
	<verba>
	  <p>Unumquodque corpus jam tardius jam celerius movetur.</p>
	</verba>
      </entitas>

      <entitas typus="lemma" numerus="1" id="213l1">
	<verba>
	  <p>Corpora ratione motus et quietis, celeritatis et tarditatis
	    et non ratione substantiæ ab invicem distinguuntur.</p>
	</verba>

	<entitas typus="demonstratio" id="213l1d">
	  <verba>
	    <p>Primam partem hujus per se notam suppono. At quod ratione
	      substantiæ non distinguantur corpora, patet tam ex
	      <patet-ex id="105">propositione 5</patet-ex> quam
	      <patet-ex id="108">8 partis I</patet-ex> sed clarius ex
	      iis quæ in <patet-ex id="115sc">scholio propositionis 15
	      partis I</patet-ex> dicta sunt.</p>
	  </verba>
	</entitas>
      </entitas>

      <entitas typus="lemma" numerus="2" id="213l2">
	<verba>
	  <p>Omnia corpora in quibusdam conveniunt.</p>
	</verba>

	<entitas typus="demonstratio" id="213l2d">
	  <verba>
	    <p>In his enim omnia corpora conveniunt quod unius
	      ejusdemque attributi conceptum involvunt
	      (per <patet-ex id="2d1">definitionem 1 hujus</patet-ex>),
	      deinde quod jam tardius jam celerius et absolute jam
	      moveri jam quiescere possunt.</p>
	  </verba>
	</entitas>
      </entitas>

      <entitas typus="lemma" numerus="3" id="213l3">
	<verba>
	  <p>Corpus motum vel quiescens ad motum vel quietem determinari
	    debuit ab alio corpore quod etiam ad motum vel quietem
	    determinatum fuit ab alio et illud iterum ab alio et sic in
	    infinitum.</p>
	</verba>

	<entitas typus="demonstratio" id="213l3d">
	  <verba>
	    <p>Corpora (per <patet-ex id="2d1">definitionem 1
		hujus</patet-ex>) res singulares sunt quæ
		(per <patet-ex id="213l1">lemma 1</patet-ex>) ratione
		motus et quietis ab invicem distinguuntur adeoque (per
	      <patet-ex id="128">propositionem 28 partis I</patet-ex>)
	      unumquodque ad motum vel quietem necessario determinari
	      debuit ab alia re singulari nempe
	      (per <patet-ex id="206">propositionem 6 hujus</patet-ex>)
	      ab alio corpore quod (per <patet-ex id="2a1">axioma
	      1</patet-ex>) etiam vel movetur vel quiescit. At hoc etiam
	      (per eandem rationem) moveri vel quiescere non potuit nisi
	      ab alio ad motum vel quietem determinatum fuisset et hoc
	      iterum (per eandem rationem) ab alio et sic in
	      infinitum. Q.E.D.</p>
	  </verba>
	</entitas>

	<entitas typus="corollarium" id="213l3c">
	  <verba>
	    <p>Hinc sequitur corpus motum tamdiu moveri donec ab alio
	      corpore ad quiescendum determinetur et corpus quiescens
	      tamdiu etiam quiescere donec ab alio ad motum
	      determinetur. Quod etiam per se notum est. Nam cum suppono
	      corpus exempli gratia A quiescere nec ad alia corpora mota
	      attendo, nihil de corpore A dicere potero nisi quod
	      quiescat. Quod si postea contingat ut corpus A moveatur,
	      id sane evenire non potuit ex eo quod quiescebat; ex eo
	      enim nil aliud sequi poterat quam ut corpus A
	      quiesceret. Si contra supponatur A moveri, quotiescunque
	      ad A tantum attendimus, nihil de eodem affirmare poterimus
	      nisi quod moveatur. Quod si postea contingat ut A
	      quiescat, id sane evenire etiam non potuit ex motu quem
	      habebat; ex motu enim nihil aliud sequi poterat quam ut A
	      moveretur : contingit itaque a re quæ non erat in A nempe
	      a causa externa a qua ad quiescendum determinatum
	      fuit.</p>
	  </verba>
	</entitas>
      </entitas>

      <entitas typus="axioma" numerus="1a" id="213a1a">
	<verba>
	  <p>Omnes modi quibus corpus aliquod ab alio afficitur corpore,
	    ex natura corporis affecti et simul ex natura corporis
	    afficientis sequuntur ita ut unum idemque corpus diversimode
	    moveatur pro diversitate naturæ corporum moventium et contra
	    ut diversa corpora ab uno eodemque corpore diversimode
	    moveantur.</p>
	</verba>
      </entitas>

      <entitas typus="axioma" numerus="2a" id="213a2a">
	<verba>
	  <p>Cum corpus motum alteri quiescenti quod dimovere nequit,
	    impingit, reflectitur ut moveri pergat et angulus lineæ
	    motus reflectionis cum plano corporis quiescentis cui
	    impegit, æqualis erit angulo quem linea motus incidentiæ cum
	    eodem plano efficit. Atque hæc de corporibus simplicissimis
	    quæ scilicet solo motu et quiete, celeritate et tarditate ab
	    invicem distinguuntur : jam ad composita ascendamus.</p>
	</verba>
      </entitas>

      <entitas typus="definitio" id="213def">
	<verba>
	  <p>Cum corpora aliquot ejusdem aut diversæ magnitudinis a
	    reliquis ita coercentur ut invicem incumbant vel si eodem
	    aut diversis celeritatis gradibus moventur ut motus suos
	    invicem certa quadam ratione communicent, illa corpora
	    invicem unita dicemus et omnia simul unum corpus sive
	    individuum componere quod a reliquis per hanc corporum
	    unionem distinguitur.</p>
	</verba>
      </entitas>

      <entitas typus="axioma" numerus="3" id="213a3">
	<verba>
	  <p>Quo partes individui vel corporis compositi secundum
	    majores vel minores superficies sibi invicem incumbunt, eo
	    difficilius vel facilius cogi possunt ut situm suum mutent
	    et consequenter eo difficilius vel facilius effici potest ut
	    ipsum individuum aliam figuram induat. Atque hinc corpora
	    quorum partes secundum magnas superficies invicem incumbunt,
	    dura, quorum autem partes secundum parvas, mollia et quorum
	    denique partes inter se moventur, fluida vocabo.</p>
	</verba>
      </entitas>

      <entitas typus="lemma" numerus="4" id="213l4">
	<verba>
	  <p>Si corporis sive individui quod ex pluribus corporibus
	    componitur, quædam corpora segregentur et simul totidem alia
	    ejusdem naturæ eorum loco succedant, retinebit individuum
	    suam naturam uti antea absque ulla ejus formæ mutatione.</p>
	</verba>

	<entitas typus="demonstratio" id="213l4d">
	  <verba>
	    <p>Corpora enim (per <patet-ex id="213l1">lemma
		1</patet-ex>) ratione substantiæ non distinguuntur; id
		autem quod formam individui constituit, in corporum
		unione (per <patet-ex id="213def">definitionem
		præcedentem</patet-ex>) consistit; atqui hæc (per
		hypothesin) tametsi corporum continua fiat mutatio,
		retinetur : retinebit ergo individuum tam ratione
		substantiæ quam modi suam naturam uti ante. Q.E.D.</p>
	  </verba>
	</entitas>
      </entitas>

      <entitas typus="lemma" numerus="5" id="213l5">
	<verba>
	  <p>Si partes individuum componentes majores minoresve evadant,
	    ea tamen proportione ut omnes eandem ut antea ad invicem
	    motus et quietis rationem servent, retinebit itidem
	    individuum suam naturam ut antea absque ulla formæ
	    mutatione.</p>
	</verba>

	<entitas typus="demonstratio" id="213l5d">
	  <verba>
	    <p>Hujus eadem est ac præcedentis
	      lemmatis.<patet-ex id="213l1"/>
	      <patet-ex id="213def"/></p>
	  </verba>
	</entitas>
      </entitas>

      <entitas typus="lemma" numerus="6" id="213l6">
	<verba>
	  <p>Si corpora quædam individuum componentia motum quem versus
	    unam partem habent, aliam versus flectere cogantur at ita ut
	    motus suos continuare possint atque invicem eadem qua antea
	    ratione communicare, retinebit itidem individuum suam
	    naturam absque ulla formæ mutatione.</p>
	</verba>

	<entitas typus="demonstratio" id="213l6d">
	  <verba>
	    <p>Per se patet. Id enim omne retinere supponitur quod in
	      ejusdem definitione formam ipsius constituere diximus.</p>
	  </verba>
	</entitas>
      </entitas>

      <entitas typus="lemma" numerus="7" id="213l7">
	<verba>
	  <p>Retinet præterea individuum sic compositum suam naturam
	    sive id secundum totum moveatur sive quiescat sive versus
	    hanc sive versus illam partem moveatur dummodo unaquæque
	    pars motum suum retineat eumque uti antea reliquis
	    communicet.</p>
	</verba>

	<entitas typus="demonstratio" id="213l7d">
	  <verba>
	    <p>Patet ex <patet-ex id="213def">ipsius definitione, quam
		vide ante lemma 4</patet-ex>.</p>
	  </verba>
	</entitas>

	<entitas typus="scholium" id="213l7sc">
	  <verba>
	    <p>His itaque videmus qua ratione individuum compositum
	      possit multis modis affici, ejus nihilominus natura
	      servata. Atque hucusque individuum concepimus quod non
	      nisi ex corporibus quæ solo motu et quiete, celeritate et
	      tarditate inter se distinguuntur hoc est quod ex
	      corporibus simplicissimis componitur. Quod si jam aliud
	      concipiamus ex pluribus diversæ naturæ individuis
	      compositum, idem pluribus aliis modis posse affici
	      reperiemus, ipsius nihilominus natura servata. Nam
	      quandoquidem ejus unaquæque pars ex pluribus corporibus
	      est composita, poterit ergo
	      (per <patet-ex id="213l7">lemma præcedens</patet-ex>)
	      unaquæque pars absque ulla ipsius naturæ mutatione jam
	      tardius jam celerius moveri et consequenter motus suos
	      citius vel tardius reliquis communicare. Quod si præterea
	      tertium individuorum genus ex his secundis compositum
	      concipiamus, idem multis aliis modis affici posse
	      reperiemus absque ulla ejus formæ mutatione. Et si sic
	      porro in infinitum pergamus, facile concipiemus totam
	      naturam unum esse Individuum cujus partes hoc est omnia
	      corpora infinitis modis variant absque ulla totius
	      Individui mutatione. Atque hæc, si animus fuisset de
	      corpore ex professo agere, prolixius explicare et
	      demonstrare debuissem. Sed jam dixi me aliud velle nec
	      alia de causa hæc adferre quam quia ex ipsis ea quæ
	      demonstrare constitui, facile possum deducere.</p>
	  </verba>
	</entitas>
      </entitas>


      <!-- Postulata -->

      <entitas typus="postulatum" numerus="1" id="213p1">
	<verba>
	  <p>Corpus humanum componitur ex plurimis (diversæ naturæ)
	    individuis quorum unumquodque valde compositum est.</p>
	</verba>
      </entitas>

      <entitas typus="postulatum" numerus="2" id="213p2">
	<verba>
	  <p>Individuorum ex quibus corpus humanum componitur quædam
	    fluida, quædam mollia et quædam denique dura sunt.</p>
	</verba>
      </entitas>

      <entitas typus="postulatum" numerus="3" id="213p3">
	<verba>
	  <p>Individua corpus humanum componentia et consequenter ipsum
	    humanum corpus a corporibus externis plurimis modis
	    afficitur.</p>
	</verba>
      </entitas>

      <entitas typus="postulatum" numerus="4" id="213p4">
	<verba>
	  <p>Corpus humanum indiget ut conservetur plurimis aliis
	    corporibus a quibus continuo quasi regeneratur.</p>
	</verba>
      </entitas>

      <entitas typus="postulatum" numerus="5" id="213p5">
	<verba>
	  <p>Cum corporis humani pars fluida a corpore externo
	    determinatur ut in aliam mollem sæpe impingat, ejus planum
	    mutat et veluti quædam corporis externi impellentis vestigia
	    eidem imprimit.</p>
	</verba>
      </entitas>

      <entitas typus="postulatum" numerus="6" id="213p6">
	<verba>
	  <p>Corpus humanum potest corpora externa plurimis modis movere
	    plurimisque modis disponere.</p>
	</verba>
      </entitas>



      <!-- Finis 13. propositionis p. 2 -->
    </entitas>

    <entitas typus="propositio" numerus="14" id="214">
      <verba>
	<p>Mens humana apta est ad plurima percipiendum et eo aptior quo
	  ejus corpus pluribus modis disponi potest.</p>
      </verba>

      <entitas typus="demonstratio" id="214d">
	<verba>
	  <p>Corpus enim humanum (per <patet-ex id="213p3">postulata
	      3</patet-ex> et <patet-ex id="213p6">6</patet-ex>)
	      plurimis modis a corporibus externis afficitur
	      disponiturque ad corpora externa plurimis modis
	      afficiendum. At omnia quæ in corpore humano contingunt
	      (per <patet-ex id="212">propositionem 12 hujus</patet-ex>)
	      mens humana percipere debet; est ergo mens humana apta ad
	      plurima percipiendum et eo aptior etc. Q.E.D.</p>
	</verba>
      </entitas>
    </entitas>

    <entitas typus="propositio" numerus="15" id="215">
      <verba>
	<p>Idea quæ esse formale humanæ mentis constituit non est
	  simplex sed ex plurimis ideis composita.</p>
      </verba>

      <entitas typus="demonstratio" id="215d">
	<verba>
	  <p>Idea quæ esse formale humanæ mentis constituit, est idea
	    corporis (per <patet-ex id="213">propositionem 13
	    hujus</patet-ex>) quod (per <patet-ex id="213p1">postulatum
	    1</patet-ex>) ex plurimis valde compositis individuis
	    componitur. At cujuscunque individui corpus componentis
	    datur necessario (per <patet-ex id="208c">corollarium
	    propositionis 8 hujus</patet-ex>) in Deo idea; ergo (per
	    <patet-ex id="207">propositionem 7 hujus</patet-ex>) idea
	    corporis humani ex plurimis hisce partium componentium ideis
	    est composita. Q.E.D.</p>
	</verba>
      </entitas>
    </entitas>

    <entitas typus="propositio" numerus="16" id="216">
      <verba>
	<p>Idea cujuscunque modi quo corpus humanum a corporibus
	  externis afficitur, involvere debet naturam corporis humani et
	  simul naturam corporis externi.</p>
      </verba>

      <entitas typus="demonstratio" id="216d">
	<verba>
	  <p>Omnes enim modi quibus corpus aliquod afficitur ex natura
	    corporis affecti et simul ex natura corporis afficientis
	    sequuntur (per <patet-ex id="213a1a">axioma 1 post
	    corollarium lemmatis 3</patet-ex>) : quare eorum idea (per
	    <patet-ex id="1a4">axioma 4 partis I</patet-ex>) utriusque
	    corporis naturam necessario involvet adeoque idea
	    cujuscunque modi quo corpus humanum a corpore externo
	    afficitur, corporis humani et corporis externi naturam
	    involvit. Q.E.D.</p>
	</verba>
      </entitas>

      <entitas typus="corollarium" numerus="1" id="216c1">
	<verba>
	  <p>Hinc sequitur primo mentem humanam plurimorum corporum
	    naturam una cum sui corporis natura percipere.</p>
	</verba>
      </entitas>

      <entitas typus="corollarium" numerus="2" id="216c2">
	<verba>
	  <p>Sequitur secundo quod ideæ quas corporum externorum
	    habemus, magis nostri corporis constitutionem quam corporum
	    externorum naturam indicant; quod
	    in <patet-ex id="1app">appendice partis primæ</patet-ex>
	    multis exemplis explicui.</p>
	</verba>
      </entitas>
    </entitas>

    <entitas typus="propositio" numerus="17" id="217">
      <verba>
	<p>Si humanum corpus affectum est modo qui naturam corporis
	  alicujus externi involvit, mens humana idem corpus externum ut
	  actu existens vel ut sibi præsens contemplabitur donec corpus
	  afficiatur affectu qui ejusdem corporis existentiam vel
	  præsentiam secludat.</p>
      </verba>

      <entitas typus="demonstratio" id="217d">
	<verba>
	  <p>Patet. Nam quamdiu corpus humanum sic affectum est tamdiu
	    mens humana (per <patet-ex id="212">propositionem 12
	    hujus</patet-ex>) hanc corporis affectionem contemplabitur
	    hoc est (per <patet-ex id="216">propositionem
	    præcedentem</patet-ex>) ideam habebit modi actu existentis
	    quæ naturam corporis externi involvit hoc est ideam quæ
	    existentiam vel præsentiam naturæ corporis externi non
	    secludit sed ponit adeoque mens
	    (per <patet-ex id="216c1">corollarium I
	    præcedentis</patet-ex>) corpus externum ut actu existens vel
	    ut præsens contemplabitur donec afficiatur etc. Q.E.D.</p>
	</verba>
      </entitas>

      <entitas typus="corollarium" id="217c">
	<verba>
	  <p>Mens corpora externa a quibus corpus humanum semel affectum
	    fuit, quamvis non existant nec præsentia sint, contemplari
	    tamen poterit velut præsentia essent.</p>
	</verba>

	<entitas typus="demonstratio" id="217cd">
	  <verba>
	    <p>Dum corpora externa corporis humani partes fluidas ita
	      determinant ut in molliores sæpe impingant, earum plana
	      (per <patet-ex id="213p5">postulatum 5</patet-ex>) mutant,
	      unde fit (vide <patet-ex id="213a2a">axioma 2 post
	      corollarium lemmatis 3</patet-ex>) ut inde alio modo
	      reflectantur quam antea solebant et ut etiam postea iisdem
	      novis planis spontaneo suo motu occurrendo eodem modo
	      reflectantur ac cum a corporibus externis versus illa
	      plana impulsæ sunt et consequenter ut corpus humanum dum
	      sic reflexæ moveri pergunt, eodem modo afficiant, de quo
	      mens (per <patet-ex id="212">propositionem 12
	      hujus</patet-ex>) iterum cogitabit hoc est (per
	      <patet-ex id="217">propositionem 17 hujus</patet-ex>) mens
	      iterum corpus externum ut præsens contemplabitur et hoc
	      toties quoties corporis humani partes fluidæ spontaneo suo
	      motu iisdem planis occurrent. Quare quamvis corpora
	      externa a quibus corpus humanum affectum semel fuit, non
	      existant, mens tamen eadem toties ut præsentia
	      contemplabitur quoties hæc corporis actio
	      repetetur. Q.E.D.</p>
	  </verba>
	</entitas>
      </entitas>

      <entitas typus="scholium" id="217sc">
	<verba>
	  <p>Videmus itaque qui fieri potest ut ea quæ non sunt veluti
	    præsentia contemplemur, ut sæpe fit. Et fieri potest ut hoc
	    aliis de causis contingat sed mihi hic sufficit ostendisse
	    unam per quam rem sic possim explicare ac si ipsam per veram
	    causam ostendissem nec tamen credo me a vera longe aberrare
	    quandoquidem omnia illa quæ sumpsi postulata, vix quicquam
	    continent quod non constet experientia de qua nobis non
	    licet dubitare postquam ostendimus corpus humanum prout
	    ipsum sentimus, existere
	    (vide <patet-ex id="213c">corollarium post propositionem 13
	    hujus</patet-ex>). Præterea
	    (ex <patet-ex id="217c">corollario præcedentis</patet-ex> et
	    <patet-ex id="216c2">corollario II propositionis 16
	      hujus</patet-ex>) clare intelligimus quænam sit
	      differentia inter ideam exempli gratia Petri quæ essentiam
	      mentis ipsius Petri constituit et inter ideam ipsius Petri
	      quæ in alio homine, puta in Paulo, est. Illa enim
	      essentiam corporis ipsius Petri directe explicat nec
	      existentiam involvit nisi quamdiu Petrus existit; hæc
	      autem magis constitutionem corporis Pauli quam Petri
	      naturam indicat et ideo durante illa corporis Pauli
	      constitutione mens Pauli quamvis Petrus non existat, ipsum
	      tamen ut sibi præsentem contemplabitur. Porro ut verba
	      usitata retineamus, corporis humani affectiones quarum
	      ideæ corpora externa velut nobis præsentia repræsentant,
	      rerum imagines vocabimus tametsi rerum figuras non
	      referunt. Et cum mens hac ratione contemplatur corpora,
	      eandem imaginari dicemus. Atque hic ut quid sit error
	      indicare incipiam, notetis velim mentis imaginationes in
	      se spectatas nihil erroris continere sive mentem ex eo
	      quod imaginatur, non errare sed tantum quatenus
	      consideratur carere idea quæ existentiam illarum rerum
	      quas sibi præsentes imaginatur, secludat. Nam si mens dum
	      res non existentes ut sibi præsentes imaginatur, simul
	      sciret res illas revera non existere, hanc sane imaginandi
	      potentiam virtuti suæ naturæ, non vitio tribueret
	      præsertim si hæc imaginandi facultas a sola sua natura
	      penderet hoc est (per
	    <patet-ex id="1d7">definitionem 7 partis I</patet-ex>) si
	    hæc mentis imaginandi facultas libera esset.</p>
	</verba>
      </entitas>
    </entitas>

    <entitas typus="propositio" numerus="18" id="218">
      <verba>
	<p>Si corpus humanum a duobus vel pluribus corporibus simul
	  affectum fuerit semel, ubi mens postea eorum aliquod
	  imaginabitur, statim et aliorum recordabitur.</p>
      </verba>

      <entitas typus="demonstratio" id="218d">
	<verba>
	  <p>Mens (per <patet-ex id="217c">corollarium
	      præcedentis</patet-ex>) corpus aliquod ea de causa
	      imaginatur quia scilicet humanum corpus a corporis externi
	      vestigiis eodem modo afficitur disponiturque ac affectum
	      est cum quædam ejus partes ab ipso corpore externo fuerunt
	      impulsæ sed (per hypothesin) corpus tum ita fuit
	      dispositum ut mens duo simul corpora imaginaretur; ergo
	      jam etiam duo simul imaginabitur atque mens ubi alterutrum
	      imaginabitur, statim et alterius recordabitur. Q.E.D.</p>
	</verba>
      </entitas>

      <entitas typus="scholium" id="218sc">
	<verba>
	  <p>Hinc clare intelligimus quid sit memoria. Est enim nihil
	    aliud quam quædam concatenatio idearum naturam rerum quæ
	    extra corpus humanum sunt involventium quæ in mente fit
	    secundum ordinem et concatenationem affectionum corporis
	    humani. Dico primo concatenationem esse illarum tantum
	    idearum quæ naturam rerum quæ extra corpus humanum sunt,
	    involvunt, non autem idearum quæ earundem rerum naturam
	    explicant. Sunt enim revera
	    (per <patet-ex id="216">propositionem 16 hujus</patet-ex>)
	    ideæ affectionum corporis humani quæ tam hujus quam corporum
	    externorum naturam involvunt. Dico secundo hanc
	    concatenationem fieri secundum ordinem et concatenationem
	    affectionum corporis humani ut ipsam distinguerem a
	    concatenatione idearum quæ fit secundum ordinem intellectus
	    quo res per primas suas causas mens percipit et qui in
	    omnibus hominibus idem est. Atque hinc porro clare
	    intelligimus cur mens ex cogitatione unius rei statim in
	    alterius rei cogitationem incidat quæ nullam cum priore
	    habet similitudinem; ut exempli gratia ex cogitatione vocis
	    pomi homo romanus statim in cogitationem fructus incidet qui
	    nullam cum articulato illo sono habet similitudinem nec
	    aliquid commune nisi quod ejusdem hominis corpus ab his
	    duobus affectum sæpe fuit hoc est quod ipse homo sæpe vocem
	    pomum audivit dum ipsum fructum videret et sic unusquisque
	    ex una in aliam cogitationem incidet prout rerum imagines
	    uniuscujusque consuetudo in corpore ordinavit. Nam miles
	    exempli gratia visis in arena equi vestigiis statim ex
	    cogitatione equi in cogitationem equitis et inde in
	    cogitationem belli etc. incidet. At rusticus ex cogitatione
	    equi in cogitationem aratri, agri etc. incidet et sic
	    unusquisque prout rerum imagines consuevit hoc vel alio modo
	    jungere et concatenare, ex una in hanc vel aliam incidet
	    cogitationem.</p>
	</verba>
      </entitas>
    </entitas>

    <entitas typus="propositio" numerus="19" id="219">
      <verba>
	<p>Mens humana ipsum humanum corpus non cognoscit nec ipsum
	  existere scit nisi per ideas affectionum quibus corpus
	  afficitur.</p>
      </verba>

      <entitas typus="demonstratio" id="219d">
	<verba>
	  <p>Mens enim humana est ipsa idea sive cognitio corporis
	    humani (per <patet-ex id="213">propositionem 13
	    hujus</patet-ex>) quæ (per <patet-ex id="209">propositionem
	    9 hujus</patet-ex>) in Deo quidem est quatenus alia rei
	    singularis idea affectus consideratur vel quia (per
	    <patet-ex id="213p4">postulatum 4</patet-ex>) corpus humanum
	    plurimis corporibus indiget a quibus continuo quasi
	    regeneratur et ordo et connexio idearum idem est (per
	    <patet-ex id="207">propositionem 7 hujus</patet-ex>) ac ordo
	    et connexio causarum, erit hæc idea in Deo quatenus
	    plurimarum rerum singularium ideis affectus
	    consideratur. Deus itaque ideam corporis humani habet sive
	    corpus humanum cognoscit quatenus plurimis aliis ideis
	    affectus est et non quatenus naturam humanæ mentis
	    constituit hoc est (per <patet-ex id="211c">corollarium
	    propositionis 11 hujus</patet-ex>) mens humana corpus
	    humanum non cognoscit. At ideæ affectionum corporis in Deo
	    sunt quatenus humanæ mentis naturam constituit sive mens
	    humana easdem affectiones percipit
	    (per <patet-ex id="212">propositionem 12 hujus</patet-ex>)
	    et consequenter (per <patet-ex id="216">propositionem 16
	    hujus</patet-ex>) ipsum corpus humanum idque (per
	    <patet-ex id="217">propositionem 17 hujus</patet-ex>) ut
	    actu existens; percipit ergo eatenus tantum mens humana
	    ipsum humanum corpus. Q.E.D.</p>
	</verba>
      </entitas>
    </entitas>

    <entitas typus="propositio" numerus="20" id="220">
      <verba>
	<p>Mentis humanæ datur etiam in Deo idea sive cognitio quæ in
	  Deo eodem modo sequitur et ad Deum eodem modo refertur ac idea
	  sive cognitio corporis humani.</p>
      </verba>

      <entitas typus="demonstratio" id="220d">
	<verba>
	  <p>Cogitatio attributum Dei est
	    (per <patet-ex id="201">propositionem 1 hujus</patet-ex>)
	    adeoque (per <patet-ex id="203">propositionem 3
	    hujus</patet-ex>) tam ejus quam omnium ejus affectionum et
	    consequenter (per <patet-ex id="211">propositionem 11
	    hujus</patet-ex>) mentis etiam humanæ debet necessario in
	    Deo dari idea. Deinde hæc mentis idea sive cognitio non
	    sequitur in Deo dari quatenus infinitus sed quatenus alia
	    rei singularis idea affectus est
	    (per <patet-ex id="209">propositionem 9
	    hujus</patet-ex>). Sed ordo et connexio idearum idem est ac
	    ordo et connexio causarum
	    (per <patet-ex id="207">propositionem 7 hujus</patet-ex>);
	    sequitur ergo hæc mentis idea sive cognitio in Deo et ad
	    Deum eodem modo refertur ac idea sive cognitio
	    corporis. Q.E.D.</p>
	</verba>
      </entitas>
    </entitas>

    <entitas typus="propositio" numerus="21" id="221">
      <verba>
	<p>Hæc mentis idea eodem modo unita est menti ac ipsa mens unita
	  est corpori.</p>
      </verba>

      <entitas typus="demonstratio" id="221d">
	<verba>
	  <p>Mentem unitam esse corpori ex eo ostendimus quod scilicet
	    corpus mentis sit objectum
	    (vide <patet-ex id="212">propositiones 12</patet-ex> et
	    <patet-ex id="213">13 hujus</patet-ex>) adeoque per eandem
	    illam rationem idea mentis cum suo objecto hoc est cum ipsa
	    mente eodem modo unita esse debet ac ipsa mens unita est
	    corpori. Q.E.D.</p>
	</verba>
      </entitas>

      <entitas typus="scholium" id="221sc">
	<verba>
	  <p>Hæc propositio longe clarius intelligitur ex dictis in
	    <patet-ex id="207sc">scholio propositionis 7
	      hujus</patet-ex>; ibi enim ostendimus corporis ideam et
	      corpus hoc est (per <patet-ex id="213">propositionem 13
	      hujus</patet-ex>) mentem et corpus unum et idem esse
	      individuum quod jam sub cogitationis jam sub extensionis
	      attributo concipitur; quare mentis idea et ipsa mens una
	      eademque est res quæ sub uno eodemque attributo nempe
	      cogitationis concipitur. Mentis inquam idea et ipsa mens
	      in Deo eadem necessitate ex eadem cogitandi potentia
	      sequuntur dari. Nam revera idea mentis hoc est idea ideæ
	      nihil aliud est quam forma ideæ quatenus hæc ut modus
	      cogitandi absque relatione ad objectum consideratur;
	      simulac enim quis aliquid scit, eo ipso scit se id scire
	      et simul scit se scire quod scit et sic in infinitum. Sed
	      de his postea.</p>
	</verba>
      </entitas>
    </entitas>

    <entitas typus="propositio" numerus="22" id="222">
      <verba>
	<p>Mens humana non tantum corporis affectiones sed etiam harum
	  affectionum ideas percipit.</p>
      </verba>

      <entitas typus="demonstratio" id="222d">
	<verba>
	  <p>Affectionum idearum ideæ in Deo eodem modo sequuntur et ad
	    Deum eodem modo referuntur ac ipsæ affectionum ideæ; quod
	    eodem modo demonstratur ac <patet-ex id="220">propositio 20
	    hujus</patet-ex>. At ideæ affectionum corporis in mente
	    humana sunt (per <patet-ex id="212">propositionem 12
	    hujus</patet-ex>) hoc est
	    (per <patet-ex id="211c">corollarium propositionis 11
	    hujus</patet-ex>) in Deo quatenus humanæ mentis essentiam
	    constituit; ergo harum idearum ideæ in Deo erunt quatenus
	    humanæ mentis cognitionem sive ideam habet hoc est (per
	    <patet-ex id="221">propositionem 21 hujus</patet-ex>) in
	    ipsa mente humana quæ propterea non tantum corporis
	    affectiones sed earum etiam ideas percipit. Q.E.D.</p>
	</verba>
      </entitas>
    </entitas>

    <entitas typus="propositio" numerus="23" id="223">
      <verba>
	<p>Mens se ipsam non cognoscit nisi quatenus corporis
	  affectionum ideas percipit.</p>
      </verba>

      <entitas typus="demonstratio" id="223d">
	<verba>
	  <p>Mentis idea sive cognitio
	    (per <patet-ex id="220">propositionem 20 hujus</patet-ex>)
	    in Deo eodem modo sequitur et ad Deum eodem modo refertur ac
	    corporis idea sive cognitio. At quoniam
	    (per <patet-ex id="219">propositionem 19 hujus</patet-ex>)
	    mens humana ipsum humanum corpus non cognoscit hoc est (per
	    <patet-ex id="211c">corollarium propositionis 11
	      hujus</patet-ex>) quoniam cognitio corporis humani ad Deum
	      non refertur quatenus humanæ mentis naturam constituit;
	      ergo nec cognitio mentis ad Deum refertur quatenus
	      essentiam mentis humanæ constituit atque adeo
	      (per <patet-ex id="211c">idem corollarium propositionis 11
	      hujus</patet-ex>) mens humana eatenus se ipsam non
	      cognoscit. Deinde affectionum quibus corpus afficitur ideæ
	      naturam ipsius corporis humani involvunt
	      (per <patet-ex id="216">propositionem 16 hujus</patet-ex>)
	      hoc est (per <patet-ex id="213">propositionem 13
	      hujus</patet-ex>) cum natura mentis conveniunt; quare
	      harum idearum cognitio cognitionem mentis necessario
	      involvet; at (per <patet-ex id="222">propositionem
	      præcedentem</patet-ex>) harum idearum cognitio in ipsa
	      humana mente est; ergo mens humana eatenus tantum se ipsam
	      novit. Q.E.D.</p>
	</verba>
      </entitas>
    </entitas>

    <entitas typus="propositio" numerus="24" id="224">
      <verba>
	<p>Mens humana partium corpus humanum componentium adæquatam
	  cognitionem non involvit.</p>
      </verba>

      <entitas typus="demonstratio" id="224d">
	<verba>
	  <p>Partes corpus humanum componentes ad essentiam ipsius
	    corporis non pertinent nisi quatenus motus suos certa quadam
	    ratione invicem communicant
	    (vide <patet-ex id="213def">definitionem post corollarium
	    lemmatis 3</patet-ex>) et non quatenus ut individua absque
	    relatione ad humanum corpus considerari possunt. Sunt enim
	    partes humani corporis (per <patet-ex id="213p1">postulatum
	    1</patet-ex>) valde composita individua quorum partes (per
	    <patet-ex id="213l4">lemma 4</patet-ex>) a corpore humano,
	    servata omnino ejusdem natura et forma, segregari possunt
	    motusque suos (vide <patet-ex id="213a1a">axioma 1 post
	    lemma 3</patet-ex>) aliis corporibus alia ratione
	    communicare adeoque (per <patet-ex id="203">propositionem 3
	    hujus</patet-ex>) cujuscunque partis idea sive cognitio in
	    Deo erit et quidem (per <patet-ex id="209">propositionem 9
	    hujus</patet-ex>) quatenus affectus consideratur alia idea
	    rei singularis, quæ res singularis ipsa parte ordine naturæ
	    prior est (per <patet-ex id="207">propositionem 7
	    hujus</patet-ex>). Quod idem præterea etiam de quacunque
	    parte ipsius individui corpus humanum componentis est
	    dicendum adeoque cujuscunque partis corpus humanum
	    componentis cognitio in Deo est quatenus plurimis rerum
	    ideis affectus est et non quatenus corporis humani tantum
	    habet ideam hoc est (per <patet-ex id="213">propositionem 13
	    hujus</patet-ex>) ideam quæ humanæ mentis naturam constituit
	    atque adeo (per <patet-ex id="211c">corollarium
	    propositionis 11 hujus</patet-ex>) humana mens partium
	    corpus humanum componentium adæquatam cognitionem non
	    involvit. Q.E.D.</p>
	</verba>
      </entitas>
    </entitas>

    <entitas typus="propositio" numerus="25" id="225">
      <verba>
	<p>Idea cujuscunque affectionis corporis humani adæquatam
	  corporis externi cognitionem non involvit.</p>
      </verba>

      <entitas typus="demonstratio" id="225d">
	<verba>
	  <p>Ideam affectionis corporis humani eatenus corporis externi
	    naturam involvere ostendimus
	    (vide <patet-ex id="216">propositionem 16 hujus</patet-ex>)
	    quatenus externum ipsum humanum corpus certo quodam modo
	    determinat. At quatenus externum corpus individuum est quod
	    ad corpus humanum non refertur, ejus idea sive cognitio in
	    Deo est (per <patet-ex id="209">propositionem 9
	    hujus</patet-ex>) quatenus Deus affectus consideratur
	    alterius rei idea quæ (per <patet-ex id="207">propositionem
	    7 hujus</patet-ex>) ipso corpore externo prior est
	    natura. Quare corporis externi adæquata cognitio in Deo non
	    est quatenus ideam affectionis humani corporis habet sive
	    idea affectionis corporis humani adæquatam corporis externi
	    cognitionem non involvit. Q.E.D.</p>
	</verba>
      </entitas>
    </entitas>

    <entitas typus="propositio" numerus="26" id="226">
      <verba>
	<p>Mens humana nullum corpus externum ut actu existens percipit
	  nisi per ideas affectionum sui corporis.</p>
      </verba>

      <entitas typus="demonstratio" id="226d">
	<verba>
	  <p>Si a corpore aliquo externo corpus humanum nullo modo
	    affectum est, ergo (per <patet-ex id="207">propositionem 7
	    hujus</patet-ex>) nec idea corporis humani hoc est (per
	    <patet-ex id="213">propositionem 13 hujus</patet-ex>) nec
	    mens humana idea existentiæ illius corporis ullo etiam modo
	    affecta est sive existentiam illius corporis externi ullo
	    modo percipit. At quatenus corpus humanum a corpore aliquo
	    externo aliquo modo afficitur eatenus
	    (per <patet-ex id="216">propositionem 16 hujus</patet-ex>
	    cum <patet-ex id="216c1">corollario I ejusdem</patet-ex>)
	    corpus externum percipit. Q.E.D.</p>
	</verba>
      </entitas>

      <entitas typus="corollarium" id="226c">
	<verba>
	  <p>Quatenus mens humana corpus externum imaginatur eatenus
	    adæquatam ejus cognitionem non habet.</p>
	</verba>

	<entitas typus="demonstratio" id="226cd">
	  <verba>
	    <p>Cum mens humana per ideas affectionum sui corporis
	      corpora externa contemplatur, eandem tum imaginari dicimus
	      (vide <patet-ex id="217sc">scholium propositionis 17
	      hujus</patet-ex>) nec mens alia ratione
	      (per <patet-ex id="226">propositionem
	      præcedentem</patet-ex>) corpora externa ut actu existentia
	      imaginari potest. Atque adeo
	      (per <patet-ex id="225">propositionem 25 hujus</patet-ex>)
	      quatenus mens corpora externa imaginatur, eorum adæquatam
	      cognitionem non habet. Q.E.D.</p>
	  </verba>
	</entitas>
      </entitas>
    </entitas>

    <entitas typus="propositio" numerus="27" id="227">
      <verba>
	<p>Idea cujuscunque affectionis corporis humani adæquatam ipsius
	  humani corporis cognitionem non involvit.</p>
      </verba>

      <entitas typus="demonstratio" id="227d">
	<verba>
	  <p>Quælibet idea cujuscunque affectionis humani corporis
	    eatenus naturam corporis humani involvit quatenus ipsum
	    humanum corpus certo quodam modo affici consideratur (vide
	    <patet-ex id="216">propositionem 16 hujus</patet-ex>). At
	    quatenus corpus humanum individuum est quod multis aliis
	    modis affici potest, ejus idea
	    etc. Vide <patet-ex id="225">demonstrationem propositionis
	    25 hujus</patet-ex>.</p>
	</verba>
      </entitas>
    </entitas>

    <entitas typus="propositio" numerus="28" id="228">
      <verba>
	<p>Ideæ affectionum corporis humani quatenus ad humanam mentem
	  tantum referuntur, non sunt claræ et distinctæ sed
	  confusæ.</p>
      </verba>

      <entitas typus="demonstratio" id="228d">
	<verba>
	  <p>Ideæ enim affectionum corporis humani tam corporum
	    externorum quam ipsius humani corporis naturam involvunt
	    (per <patet-ex id="216">propositionem 16 hujus</patet-ex>)
	    nec tantum corporis humani sed ejus etiam partium naturam
	    involvere debent; affectiones namque modi sunt (per
	    <patet-ex id="213p3">postulatum 3</patet-ex>) quibus partes
	    corporis humani et consequenter totum corpus afficitur. At
	    (per <patet-ex id="224">propositiones 24</patet-ex> et
	    <patet-ex id="225">25 hujus</patet-ex>) corporum externorum
	    adæquata cognitio ut et partium corpus humanum componentium
	    in Deo non est quatenus humana mente sed quatenus aliis
	    ideis affectus consideratur. Sunt ergo hæ affectionum ideæ
	    quatenus ad solam humanam mentem referuntur, veluti
	    consequentiæ absque præmissis hoc est (ut per se notum) ideæ
	    confusæ. Q.E.D.</p>
	</verba>
      </entitas>

      <entitas typus="scholium" id="228sc">
	<verba>
	  <p>Idea quæ naturam mentis humanæ constituit, demonstratur
	    eodem modo non esse, in se sola considerata, clara et
	    distincta, ut etiam idea mentis humanæ et ideæ idearum
	    affectionum corporis humani quatenus ad solam mentem
	    referuntur, quod unusquisque facile videre potest.</p>
	</verba>
      </entitas>
    </entitas>

    <entitas typus="propositio" numerus="29" id="229">
      <verba>
	<p>Idea ideæ cujuscunque affectionis corporis humani adæquatam
	  humanæ mentis cognitionem non involvit.</p>
      </verba>

      <entitas typus="demonstratio" id="229d">
	<verba>
	  <p>Idea enim affectionis corporis humani
	    (per <patet-ex id="227">propositionem 27 hujus</patet-ex>)
	    adæquatam ipsius corporis cognitionem non involvit sive ejus
	    naturam adæquate non exprimit hoc est
	    (per <patet-ex id="213">propositionem 13 hujus</patet-ex>)
	    cum natura mentis non convenit adæquate adeoque (per
	    <patet-ex id="1a6">axioma 6 partis I</patet-ex>) hujus ideæ
	    idea adæquate humanæ mentis naturam non exprimit sive
	    adæquatam ejus cognitionem non involvit. Q.E.D.</p>
	</verba>
      </entitas>

      <entitas typus="corollarium" id="229c">
	<verba>
	  <p>Hinc sequitur mentem humanam quoties ex communi naturæ
	    ordine res percipit, nec sui ipsius nec sui corporis nec
	    corporum externorum adæquatam sed confusam tantum et
	    mutilatam habere cognitionem. Nam mens se ipsam non
	    cognoscit nisi quatenus ideas affectionum corporis percipit
	    (per <patet-ex id="223">propositionem 23
	    hujus</patet-ex>). Corpus autem suum
	    (per <patet-ex id="219">propositionem 19 hujus</patet-ex>)
	    non percipit nisi per ipsas affectionum ideas per quas etiam
	    tantum (per <patet-ex id="226">propositionem 26
	    hujus</patet-ex>) corpora externa percipit atque adeo
	    quatenus eas habet, nec sui ipsius
	    (per <patet-ex id="229">propositionem 29 hujus</patet-ex>)
	    nec sui corporis (per <patet-ex id="227">propositionem 27
	    hujus</patet-ex>) nec corporum externorum
	    (per <patet-ex id="225">propositionem 25 hujus</patet-ex>)
	    habet adæquatam cognitionem sed tantum
	    (per <patet-ex id="228">propositionem 28 hujus</patet-ex>
	    cum <patet-ex id="228sc">ejus scholio</patet-ex>) mutilatam
	    et confusam. Q.E.D.</p>
	</verba>
      </entitas>

      <entitas typus="scholium" id="229sc">
	<verba>
	  <p>Dico expresse quod mens nec sui ipsius nec sui corporis nec
	    corporum externorum adæquatam sed confusam tantum et
	    mutilatam cognitionem habeat quoties ex communi naturæ
	    ordine res percipit hoc est quoties externe, ex rerum nempe
	    fortuito occursu, determinatur ad hoc vel illud
	    contemplandum et non quoties interne, ex eo scilicet quod
	    res plures simul contemplatur, determinatur ad earundem
	    convenientias, differentias et oppugnantias intelligendum;
	    quoties enim hoc vel alio modo interne disponitur, tum res
	    clare et distincte contemplatur, ut infra ostendam.</p>
	</verba>
      </entitas>
    </entitas>

    <entitas typus="propositio" numerus="30" id="230">
      <verba>
	<p>Nos de duratione nostri corporis nullam nisi admodum
	  inadæquatam cognitionem habere possumus.</p>
      </verba>

      <entitas typus="demonstratio" id="230d">
	<verba>
	  <p>Nostri corporis duratio ab ejus essentia non dependet (per
	    <patet-ex id="2a1">axioma 1 hujus</patet-ex>) nec etiam ab
	    absoluta Dei natura (per <patet-ex id="121">propositionem 21
	    partis I</patet-ex>). Sed
	    (per <patet-ex id="128">propositionem 28 partis
	    I</patet-ex>) ad existendum et operandum determinatur a
	    talibus causis quæ etiam ab aliis determinatæ sunt ad
	    existendum et operandum certa ac determinata ratione et hæ
	    iterum ab aliis et sic in infinitum. Nostri igitur corporis
	    duratio a communi naturæ ordine et rerum constitutione
	    pendet. Qua autem ratione constitutæ sint, ejus rei adæquata
	    cognitio datur in Deo quatenus earum omnium ideas et non
	    quatenus tantum humani corporis ideam habet
	    (per <patet-ex id="209c">corollarium propositionis 9
	    hujus</patet-ex>); quare cognitio durationis nostri corporis
	    est in Deo admodum inadæquata quatenus tantum naturam mentis
	    humanæ constituere consideratur hoc est
	    (per <patet-ex id="211c">corollarium propositionis 11
	    hujus</patet-ex>) hæc cognitio est in nostra mente admodum
	    inadæquata. Q.E.D.</p>
	</verba>
      </entitas>
    </entitas>

    <entitas typus="propositio" numerus="31" id="231">
      <verba>
	<p>Nos de duratione rerum singularium quæ extra nos sunt, nullam
	  nisi admodum inadæquatam cognitionem habere possumus.</p>
      </verba>

      <entitas typus="demonstratio" id="231d">
	<verba>
	  <p>Unaquæque enim res singularis sicuti humanum corpus ab alia
	    re singulari determinari debet ad existendum et operandum
	    certa ac determinata ratione et hæc iterum ab alia et sic in
	    infinitum (per <patet-ex id="128">propositionem 28 partis
	    I</patet-ex>). Cum autem ex hac communi rerum singularium
	    proprietate in præcedenti propositione demonstraverimus nos
	    de duratione nostri corporis non nisi admodum inadæquatam
	    cognitionem habere, ergo hoc idem de rerum singularium
	    duratione erit concludendum quod scilicet ejus non nisi
	    admodum inadæquatam cognitionem habere possumus. Q.E.D.</p>
	</verba>
      </entitas>

      <entitas typus="corollarium" id="231c">
	<verba>
	  <p>Hinc sequitur omnes res particulares contingentes et
	    corruptibiles esse. Nam de earum duratione nullam adæquatam
	    cognitionem habere possumus
	    (per <patet-ex id="131">propositionem
	    præcedentem</patet-ex>) et hoc est id quod per rerum
	    contingentiam et corruptionis possibilitatem nobis est
	    intelligendum (vide <patet-ex id="133sc1">scholium I
	    propositionis 33 partis I</patet-ex>). Nam (per
	    <patet-ex id="129">propositionem 29 partis I</patet-ex>)
	    præter hoc nullum datur contingens.</p>
	</verba>
      </entitas>
    </entitas>

    <entitas typus="propositio" numerus="32" id="232">
      <verba>
	<p>Omnes ideæ quatenus ad Deum referuntur, veræ sunt.</p>
      </verba>

      <entitas typus="demonstratio" id="232d">
	<verba>
	  <p>Omnes enim ideæ quæ in Deo sunt, cum suis ideatis omnino
	    conveniunt (per <patet-ex id="207c">corollarium
	    propositionis 7 hujus</patet-ex>) adeoque
	    (per <patet-ex id="1a6">axioma 6 partis I</patet-ex>) omnes
	    veræ sunt. Q.E.D.</p>
	</verba>
      </entitas>
    </entitas>

    <entitas typus="propositio" numerus="33" id="233">
      <verba>
	<p>Nihil in ideis positivum est propter quod falsæ dicuntur.</p>
      </verba>

      <entitas typus="demonstratio" id="233d">
	<verba>
	  <p>Si negas, concipe si fieri potest, modum positivum
	    cogitandi qui formam erroris sive falsitatis constituat. Hic
	    cogitandi modus non potest esse in Deo
	    (per <patet-ex id="232">propositionem
	    præcedentem</patet-ex>); extra Deum autem etiam nec esse nec
	    concipi potest (per <patet-ex id="115">propositionem 15
	    partis I</patet-ex>). Atque adeo nihil potest dari positivum
	    in ideis propter quod falsæ dicuntur. Q.E.D.</p>
	</verba>
      </entitas>
    </entitas>

    <entitas typus="propositio" numerus="34" id="234">
      <verba>
	<p>Omnis idea quæ in nobis est absoluta sive adæquata et
	  perfecta, vera est.</p>
      </verba>

      <entitas typus="demonstratio" id="234d">
	<verba>
	  <p>Cum dicimus dari in nobis ideam adæquatam et perfectam,
	    nihil aliud dicimus (per <patet-ex id="211c">corollarium
	    propositionis 11 hujus</patet-ex>) quam quod in Deo quatenus
	    nostræ mentis essentiam constituit, detur idea adæquata et
	    perfecta et consequenter
	    (per <patet-ex id="232">propositionem 32 hujus</patet-ex>)
	    nihil aliud dicimus quam quod talis idea sit
	    vera. Q.E.D.</p>
	</verba>
      </entitas>
    </entitas>

    <entitas typus="propositio" numerus="35" id="235">
      <verba>
	<p>Falsitas consistit in cognitionis privatione quam ideæ
	  inadæquatæ sive mutilatæ et confusæ involvunt.</p>
      </verba>

      <entitas typus="demonstratio" id="235d">
	<verba>
	  <p>Nihil in ideis positivum datur quod falsitatis formam
	    constituat (per <patet-ex id="233">propositionem 33
	    hujus</patet-ex>); at falsitas in absoluta privatione
	    consistere nequit (mentes enim, non corpora errare nec falli
	    dicuntur) neque etiam in absoluta ignorantia; diversa enim
	    sunt ignorare et errare; quare in cognitionis privatione
	    quam rerum inadæquata cognitio sive ideæ inadæquatæ et
	    confusæ involvunt, consistit. Q.E.D.</p>
	</verba>
      </entitas>

      <entitas typus="scholium" id="235sc">
	<verba>
	  <p>In <patet-ex id="217sc">scholio propositionis 17 hujus
	      partis</patet-ex> explicui qua ratione error in
	      cognitionis privatione consistit sed ad uberiorem hujus
	      rei explicationem exemplum dabo nempe falluntur homines
	      quod se liberos esse putant, quæ opinio in hoc solo
	      consistit quod suarum actionum sint conscii et ignari
	      causarum a quibus determinantur. Hæc ergo est eorum
	      libertatis idea quod suarum actionum nullam cognoscant
	      causam. Nam quod aiunt humanas actiones a voluntate
	      pendere, verba sunt quorum nullam habent ideam. Quid enim
	      voluntas sit et quomodo moveat corpus, ignorant omnes; qui
	      aliud jactant et animæ sedes et habitacula fingunt, vel
	      risum vel nauseam movere solent. Sic cum solem intuemur,
	      eum ducentos circiter pedes a nobis distare imaginamur,
	      qui error in hac sola imaginatione non consistit sed in eo
	      quod dum ipsum sic imaginamur, veram ejus distantiam et
	      hujus imaginationis causam ignoramus. Nam tametsi postea
	      cognoscamus eundem ultra 600 terræ diametros a nobis
	      distare, ipsum nihilominus prope adesse imaginabimur; non
	      enim solem adeo propinquum imaginamur propterea quod veram
	      ejus distantiam ignoramus sed propterea quod affectio
	      nostri corporis essentiam solis involvit quatenus ipsum
	      corpus ab eodem afficitur.</p>
	</verba>
      </entitas>
    </entitas>

    <entitas typus="propositio" numerus="36" id="236">
      <verba>
	<p>Ideæ inadæquatæ et confusæ eadem necessitate consequuntur ac
	  adæquatæ sive claræ ac distinctæ ideæ.</p>
      </verba>

      <entitas typus="demonstratio" id="236d">
	<verba>
	  <p>Ideæ omnes in Deo sunt
	    (per <patet-ex id="115">propositionem 15 partis
	    I</patet-ex>) et quatenus ad Deum referuntur, sunt veræ (per
	    <patet-ex id="232">propositionem 32 hujus</patet-ex>) et
	    (per <patet-ex id="207c">corollarium propositionis 7
	    hujus</patet-ex>) adæquatæ adeoque nullæ inadæquatæ nec
	    confusæ sunt nisi quatenus ad singularem alicujus mentem
	    referuntur (qua de re vide <patet-ex id="224">propositiones
	    24</patet-ex> et <patet-ex id="228">28 hujus</patet-ex>)
	    adeoque omnes tam adæquatæ quam inadæquatæ eadem necessitate
	    (per <patet-ex id="206c">corollarium propositionis 6
	    hujus</patet-ex>) consequuntur. Q.E.D.</p>
	</verba>
      </entitas>
    </entitas>

    <entitas typus="propositio" numerus="37" id="237">
      <verba>
	<p>Id quod omnibus commune (de his vide
	  supra <patet-ex id="213l2">lemma 2</patet-ex>) quodque æque in
	  parte ac in toto est, nullius rei singularis essentiam
	  constituit.</p>
      </verba>

      <entitas typus="demonstratio" id="237d">
	<verba>
	  <p>Si negas, concipe si fieri potest, id essentiam alicujus
	    rei singularis constituere nempe essentiam B. Ergo (per
	    <patet-ex id="2d2">definitionem 2 hujus</patet-ex>) id sine
	    B non poterit esse neque concipi; atqui hoc est contra
	    hypothesin : ergo id ad essentiam B non pertinet nec
	    alterius rei singularis essentiam constituit. Q.E.D.</p>
	</verba>
      </entitas>
    </entitas>

    <entitas typus="propositio" numerus="38" id="238">
      <verba>
	<p>Illa quæ omnibus communia quæque æque in parte ac in toto
	  sunt, non possunt concipi nisi adæquate.</p>
      </verba>

      <entitas typus="demonstratio" id="238d">
	<verba>
	  <p>Sit A aliquid quod omnibus corporibus commune quodque æque
	    in parte cujuscunque corporis ac in toto est. Dico A non
	    posse concipi nisi adæquate. Nam ejus idea
	    (per <patet-ex id="207c">corollarium propositionis 7
	    hujus</patet-ex>) erit necessario in Deo adæquata tam
	    quatenus ideam corporis humani quam quatenus ideas habet
	    ejusdem affectionum quæ
	    (per <patet-ex id="216">propositiones
	    16</patet-ex>, <patet-ex id="225">25</patet-ex> et
	    <patet-ex id="227">27 hujus</patet-ex>) tam corporis humani
	    quam corporum externorum naturam ex parte involvunt hoc est
	    (per <patet-ex id="212">propositiones 12</patet-ex> et
	    <patet-ex id="213">13 hujus</patet-ex>) hæc idea erit
	    necessario in Deo adæquata quatenus mentem humanam
	    constituit sive quatenus ideas habet quæ in mente humana
	    sunt; mens igitur (per <patet-ex id="211c">corollarium
	    propositionis 11 hujus</patet-ex>) A necessario adæquate
	    percipit idque tam quatenus se quam quatenus suum vel
	    quodcunque externum corpus percipit nec A alio modo potest
	    concipi. Q.E.D.</p>
	</verba>
      </entitas>

      <entitas typus="corollarium" id="238c">
	<verba>
	  <p>Hinc sequitur dari quasdam ideas sive notiones omnibus
	    hominibus communes. Nam (per <patet-ex id="213l2">lemma
	    2</patet-ex>) omnia corpora in quibusdam conveniunt, quæ
	    (per <patet-ex id="238">propositionem
	    præcedentem</patet-ex>) ab omnibus debent adæquate sive
	    clare et distincte percipi.</p>
	</verba>
      </entitas>
    </entitas>

    <entitas typus="propositio" numerus="39" id="239">
      <verba>
	<p>Id quod corpori humano et quibusdam corporibus externis a
	  quibus corpus humanum affici solet, commune est et proprium
	  quodque in cujuscunque horum parte æque ac in toto est, ejus
	  etiam idea erit in mente adæquata.</p>
      </verba>

      <entitas typus="demonstratio" id="239d">
	<verba>
	  <p>Sit A id quod corpori humano et quibusdam corporibus
	    externis commune est et proprium quodque æque in humano
	    corpore ac in iisdem corporibus externis et quod denique
	    æque in cujuscunque corporis externi parte ac in toto
	    est. Ipsius A dabitur in Deo idea adæquata
	    (per <patet-ex id="207c">corollarium propositionis 7
	    hujus</patet-ex>) tam quatenus ideam corporis humani quam
	    quatenus positorum corporum externorum ideas habet. Ponatur
	    jam humanum corpus a corpore externo affici per id quod cum
	    eo habet commune hoc est ab A; hujus affectionis idea
	    proprietatem A involvet
	    (per <patet-ex id="216">propositionem 16 hujus</patet-ex>)
	    atque adeo (per <patet-ex id="207c">idem corollarium
	    propositionis 7 hujus</patet-ex>) idea hujus affectionis
	    quatenus proprietatem A involvit, erit in Deo adæquata
	    quatenus idea corporis humani affectus est hoc est (per
	    <patet-ex id="213">propositionem 13 hujus</patet-ex>)
	    quatenus mentis humanæ naturam constituit adeoque (per
	    <patet-ex id="211c">corollarium propositionis 11
	      hujus</patet-ex>) hæc idea est etiam in mente humana
	      adæquata. Q.E.D.</p>
	</verba>
      </entitas>

      <entitas typus="corollarium" id="239c">
	<verba>
	  <p>Hinc sequitur quod mens eo aptior est ad plura adæquate
	    percipiendum quo ejus corpus plura habet cum aliis
	    corporibus communia.</p>
	</verba>
      </entitas>
    </entitas>

    <entitas typus="propositio" numerus="40" id="240">
      <verba>
	<p>Quæcunque ideæ in mente sequuntur ex ideis quæ in ipsa sunt
	  adæquatæ, sunt etiam adæquatæ.</p>
      </verba>

      <entitas typus="demonstratio" id="240d">
	<verba>
	  <p>Patet. Nam cum dicimus in mente humana ideam sequi ex ideis
	    quæ in ipsa sunt adæquatæ, nihil aliud dicimus (per
	    <patet-ex id="211c">corollarium propositionis 11
	      hujus</patet-ex>) quam quod in ipso divino intellectu
	      detur idea cujus Deus est causa, non quatenus infinitus
	      est nec quatenus plurimarum rerum singularium ideis
	      affectus est sed quatenus tantum humanæ mentis essentiam
	      constituit.</p>
	</verba>
      </entitas>

      <entitas typus="scholium" numerus="1" id="240sc1">
	<verba>
	  <p>His causam notionum quæ communes vocantur quæque ratiocinii
	    nostri fundamenta sunt, explicui. Sed aliæ quorundam
	    axiomatum sive notionum causæ dantur quas hac nostra methodo
	    explicare e re foret; ex iis namque constaret quænam
	    notiones præ reliquis utiliores, quænam vero vix ullius usus
	    essent. Deinde quænam communes et quænam iis tantum qui
	    præjudiciis non laborant, claræ et distinctæ et quænam
	    denique male fundatæ sint. Præterea constaret unde notiones
	    illæ quas secundas vocant et consequenter axiomata quæ in
	    iisdem fundantur suam duxerunt originem et alia quæ circa
	    hæc aliquando meditatus sum. Sed quoniam hæc alii dicavi
	    tractatui et etiam ne propter nimiam hujus rei prolixitatem
	    fastidium crearem, hac re hic supersedere decrevi. Attamen
	    ne quid horum omittam quod scitu necessarium sit, causas
	    breviter addam ex quibus termini transcendentales dicti suam
	    duxerunt originem ut Ens, Res, Aliquid. Hi termini ex hoc
	    oriuntur quod scilicet humanum corpus quandoquidem limitatum
	    est, tantum est capax certi imaginum numeri (quid imago sit
	    explicui in <patet-ex id="217sc">scholio propositionis 17
	    hujus</patet-ex>) in se distincte simul formandi, qui si
	    excedatur, hæ imagines confundi incipient et si hic imaginum
	    numerus quarum corpus est capax ut eas in se simul distincte
	    formet, longe excedatur, omnes inter se plane
	    confundentur. Cum hoc ita se habeat, patet
	    ex <patet-ex id="217c">corollario propositionis
	    17</patet-ex> et <patet-ex id="218">propositione 18
	    hujus</patet-ex> quod mens humana tot corpora distincte
	    simul imaginari poterit quot in ipsius corpore imagines
	    possunt simul formari. At ubi imagines in corpore plane
	    confunduntur, mens etiam omnia corpora confuse sine ulla
	    distinctione imaginabitur et quasi sub uno attributo
	    comprehendet nempe sub attributo entis, rei etc. Potest hoc
	    etiam ex eo deduci quod imagines non semper æque vigeant et
	    ex aliis causis his analogis quas hic explicare non est opus
	    nam ad nostrum ad quem collimamus scopum, unam tantum
	    sufficit considerare. Nam omnes huc redeunt quod hi termini
	    ideas significent summo gradu confusas. Ex similibus deinde
	    causis ortæ sunt notiones illæ quas universales vocant ut
	    Homo, Equus, Canis etc. videlicet quia in corpore humano tot
	    imagines exempli gratia hominum formantur simul ut vim
	    imaginandi, non quidem penitus sed eo usque tamen superent
	    ut singulorum parvas differentias (videlicet uniuscujusque
	    colorem, magnitudinem etc.)  eorumque determinatum numerum
	    mens imaginari nequeat et id tantum in quo omnes quatenus
	    corpus ab iisdem afficitur, conveniunt, distincte imaginetur
	    nam ab eo corpus maxime scilicet ab unoquoque singulari
	    affectum fuit atque hoc nomine hominis exprimit hocque de
	    infinitis singularibus prædicat. Nam singularium
	    determinatum numerum ut diximus imaginari nequit. Sed
	    notandum has notiones non ab omnibus eodem modo formari sed
	    apud unumquemque variare pro ratione rei a qua corpus
	    affectum sæpius fuit quamque facilius mens imaginatur vel
	    recordatur. Exempli gratia qui sæpius cum admiratione
	    hominum staturam contemplati sunt, sub nomine hominis
	    intelligent animal erectæ staturæ; qui vero aliud assueti
	    sunt contemplari, aliam hominum communem imaginem formabunt
	    nempe hominem esse animal risibile, animal bipes sine
	    plumis, animal rationale et sic de reliquis unusquisque pro
	    dispositione sui corporis rerum universales imagines
	    formabit. Quare non mirum est quod inter philosophos qui res
	    naturales per solas rerum imagines explicare voluerunt, tot
	    sint ortæ controversiæ.</p>
	</verba>
      </entitas>

      <entitas typus="scholium" numerus="2" id="240sc2">
	<verba>
	  <p>Ex omnibus supra dictis clare apparet nos multa percipere
	    et notiones universales formare I° ex singularibus nobis per
	    sensus mutilate, confuse et sine ordine ad intellectum
	    repræsentatis (vide <patet-ex id="229c">corollarium
	    propositionis 29 hujus</patet-ex>) et ideo tales
	    perceptiones cognitionem ab experientia vaga vocare
	    consuevi. II° ex signis exempli gratia ex eo quod auditis
	    aut lectis quibusdam verbis rerum recordemur et earum
	    quasdam ideas formemus similes iis per quas res imaginamur
	    (vide <patet-ex id="218sc">scholium propositionis 18
	    hujus</patet-ex>). Utrumque hunc res contemplandi modum
	    cognitionem primi generis, opinionem vel imaginationem in
	    posterum vocabo. III° denique ex eo quod notiones communes
	    rerumque proprietatum ideas adæquatas habemus (vide
	    <patet-ex id="238c">corollarium propositionis 38</patet-ex>
	    et <patet-ex id="239">propositionem 39</patet-ex> cum
	    <patet-ex id="239c">ejus corollario</patet-ex>
	    et <patet-ex id="240">propositionem 40 hujus</patet-ex>)
	    atque hunc rationem et secundi generis cognitionem
	    vocabo. Præter hæc duo cognitionis genera datur, ut in
	    sequentibus ostendam, aliud tertium quod scientiam
	    intuitivam vocabimus. Atque hoc cognoscendi genus procedit
	    ab adæquata idea essentiæ formalis quorundam Dei
	    attributorum ad adæquatam cognitionem essentiæ rerum. Hæc
	    omnia unius rei exemplo explicabo. Dantur exempli gratia
	    tres numeri ad quartum obtinendum qui sit ad tertium ut
	    secundus ad primum. Non dubitant mercatores secundum in
	    tertium ducere et productum per primum dividere quia
	    scilicet ea quæ a magistro absque ulla demonstratione
	    audiverunt, nondum tradiderunt oblivioni vel quia id sæpe in
	    numeris simplicissimis experti sunt vel ex vi
	    demonstrationis propositionis 19 libri 7 Euclidis nempe ex
	    communi proprietate proportionalium. At in numeris
	    simplicissimis nihil horum opus est. Exempli gratia datis
	    numeris 1, 2, 3, nemo non videt quartum numerum
	    proportionalem esse 6 atque hoc multo clarius quia ex ipsa
	    ratione quam primum ad secundum habere uno intuitu videmus,
	    ipsum quartum concludimus.</p>
	</verba>
      </entitas>
    </entitas>

    <entitas typus="propositio" numerus="41" id="241">
      <verba>
	<p>Cognitio primi generis unica est falsitatis causa, secundi
	  autem et tertii est necessario vera.</p>
      </verba>

      <entitas typus="demonstratio" id="241d">
	<verba>
	  <p>Ad primi generis cognitionem illas omnes ideas diximus in
	    præcedenti scholio pertinere quæ sunt inadæquatæ et confusæ
	    atque adeo (per <patet-ex id="235">propositionem 35
	    hujus</patet-ex>) hæc cognitio unica est falsitatis
	    causa. Deinde ad cognitionem secundi et tertii illas
	    pertinere diximus quæ sunt adæquatæ adeoque (per
	    <patet-ex id="234">propositionem 34 hujus</patet-ex>) est
	    necessario vera. Q.E.D.</p>
	</verba>
      </entitas>
    </entitas>

    <entitas typus="propositio" numerus="42" id="242">
      <verba>
	<p>Secundi et tertii et non primi generis cognitio docet nos
	  verum a falso distinguere.</p>
      </verba>

      <entitas typus="demonstratio" id="242d">
	<verba>
	  <p>Hæc propositio per se patet. Qui enim inter verum et falsum
	    scit distinguere, debet adæquatam veri et falsi habere ideam
	    hoc est (per <patet-ex id="240sc2">II scholium propositionis
	    40 hujus</patet-ex>) verum et falsum secundo aut tertio
	    cognitionis genere cognoscere.</p>
	</verba>
      </entitas>
    </entitas>

    <entitas typus="propositio" numerus="43" id="243">
      <verba>
	<p>Qui veram habet ideam, simul scit se veram habere ideam nec
	  de rei veritate potest dubitare.</p>
      </verba>

      <entitas typus="demonstratio" id="243d">
	<verba>
	  <p>Idea vera in nobis est illa quæ in Deo quatenus per naturam
	    mentis humanæ explicatur, est adæquata
	    (per <patet-ex id="211c">corollarium propositionis 11
	    hujus</patet-ex>). Ponamus itaque dari in Deo quatenus per
	    naturam mentis humanæ explicatur, ideam adæquatam A. Hujus
	    ideæ debet necessario dari etiam in Deo idea quæ ad Deum
	    eodem modo refertur ac idea A
	    (per <patet-ex id="220">propositionem 20 hujus</patet-ex>
	    cujus demonstratio universalis est). At idea A ad Deum
	    referri supponitur quatenus per naturam mentis humanæ
	    explicatur; ergo etiam idea ideæ A ad Deum eodem modo debet
	    referri hoc est (per <patet-ex id="211c">idem corollarium
	    propositionis 11 hujus</patet-ex>) hæc adæquata idea ideæ A
	    erit in ipsa mente quæ ideam adæquatam A habet adeoque qui
	    adæquatam habet ideam sive
	    (per <patet-ex id="234">propositionem 34 hujus</patet-ex>)
	    qui vere rem cognoscit, debet simul suæ cognitionis
	    adæquatam habere ideam sive veram cognitionem hoc est (ut
	    per se manifestum) debet simul esse certus. Q.E.D.</p>
	</verba>
      </entitas>

      <entitas typus="scholium" id="243sc">
	<verba>
	  <p>In <patet-ex id="221sc">scholio propositionis 21 hujus
	      partis</patet-ex> explicui quid sit idea ideæ sed notandum
	      præcedentem propositionem per se satis esse
	      manifestam. Nam nemo qui veram habet ideam, ignorat veram
	      ideam summam certitudinem involvere; veram namque habere
	      ideam nihil aliud significat quam perfecte sive optime rem
	      cognoscere nec sane aliquis de hac re dubitare potest nisi
	      putet ideam quid mutum instar picturæ in tabula et non
	      modum cogitandi esse nempe ipsum intelligere et quæso quis
	      scire potest se rem aliquam intelligere nisi prius rem
	      intelligat? hoc est quis potest scire se de aliqua re
	      certum esse nisi prius de ea re certus sit? Deinde quid
	      idea vera clarius et certius dari potest quod norma sit
	      veritatis? Sane sicut lux seipsam et tenebras manifestat,
	      sic veritas norma sui et falsi est. Atque his me ad has
	      quæstiones respondisse puto nempe si idea vera quatenus
	      tantum dicitur cum suo ideato convenire, a falsa
	      distinguitur, nihil ergo realitatis aut perfectionis idea
	      vera habet præ falsa (quandoquidem per solam
	      denominationem extrinsecam distinguuntur) et consequenter
	      neque etiam homo qui veras præ illo qui falsas tantum
	      ideas habet? Deinde unde fit ut homines falsas habeant
	      ideas? Et denique unde aliquis certo scire potest se ideas
	      habere quæ cum suis ideatis conveniant? Ad has inquam
	      quæstiones me jam respondisse puto. Nam quod ad
	      differentiam inter ideam veram et falsam attinet, constat
	      ex <patet-ex id="235">propositione 35 hujus</patet-ex>
	      illam ad hanc sese habere ut ens ad non-ens. Falsitatis
	      autem causas a <patet-ex id="119">propositione
	      19</patet-ex> <patet-ex id="220"/> <patet-ex id="221"/>
	      <patet-ex id="222"/> <patet-ex id="223"/>
	      <patet-ex id="224"/> <patet-ex id="225"/>
	      <patet-ex id="226"/> <patet-ex id="227"/>
	      <patet-ex id="228"/> <patet-ex id="229"/>
	      <patet-ex id="230"/> <patet-ex id="231"/>
	      <patet-ex id="232"/> <patet-ex id="233"/>
	      <patet-ex id="234"/> usque ad
	    <patet-ex id="235">35</patet-ex>
	    cum <patet-ex id="235sc">ejus scholio</patet-ex> clarissime
	    ostendi. Ex quibus etiam apparet quid homo qui veras habet
	    ideas, homini qui non nisi falsas habet, intersit. Quod
	    denique ultimum attinet nempe undenam homo scire potest se
	    habere ideam quæ cum suo ideato conveniat, id modo satis
	    superque ostendi ex hoc solo oriri quod ideam habet quæ cum
	    suo ideato convenit sive quod veritas sui sit norma. His
	    adde quod mens nostra quatenus res vere percipit, pars est
	    infiniti Dei intellectus (per
	    <patet-ex id="211c">corollarium propositionis 11
	      hujus</patet-ex>) adeoque tam necesse est ut mentis claræ
	      et distinctæ ideæ veræ sint ac Dei ideæ.</p>
	</verba>
      </entitas>
    </entitas>

    <entitas typus="propositio" numerus="44" id="244">
      <verba>
	<p>De natura rationis non est res ut contingentes sed ut
	  necessarias contemplari.</p>
      </verba>

      <entitas typus="demonstratio" id="244d">
	<verba>
	  <p>De natura rationis est res vere percipere (per
	    <patet-ex id="241">propositionem 41 hujus</patet-ex>) nempe
	    (per <patet-ex id="1a6">axioma 6 partis I</patet-ex>) ut in
	    se sunt hoc est (per <patet-ex id="129">propositionem 29
	    partis I</patet-ex>) non ut contingentes sed ut
	    necessarias. Q.E.D.</p>
	</verba>
      </entitas>

      <entitas typus="corollarium" numerus="1" id="244c1">
	<verba>
	  <p>Hinc sequitur a sola imaginatione pendere quod res tam
	    respectu præteriti quam futuri ut contingentes
	    contemplemur.</p>
	</verba>

	<entitas typus="scholium" id="245c1sc">
	  <verba>
	    <p>Qua autem ratione hoc fiat paucis explicabo. Ostendimus
	      supra (<patet-ex id="217">propositione 17 hujus</patet-ex>
	      cum <patet-ex id="217c">ejus corollario</patet-ex>)
	      mentem, quamvis res non existant, eas tamen semper ut sibi
	      præsentes imaginari nisi causæ occurrant quæ earum
	      præsentem existentiam secludant. Deinde
	      (<patet-ex id="218">propositione 18 hujus</patet-ex>)
	      ostendimus quod si corpus humanum semel a duobus
	      corporibus externis simul affectum fuit, ubi mens postea
	      eorum alterutrum imaginabitur, statim et alterius
	      recordabitur hoc est ambo ut sibi præsentia contemplabitur
	      nisi causæ occurrant quæ eorum præsentem existentiam
	      secludant. Præterea nemo dubitat quin etiam tempus
	      imaginemur nempe ex eo quod corpora alia aliis tardius vel
	      celerius vel æque celeriter moveri imaginemur. Ponamus
	      itaque puerum qui heri prima vice hora matutina viderit
	      Petrum, meridiana autem Paulum et vespertina Simeonem
	      atque hodie iterum matutina hora Petrum. Ex propositione
	      18 hujus patet quod simulac matutinam lucem videt, illico
	      solem eandem cæli quam die præcedenti viderit partem
	      percurrentem sive diem integrum et simul cum tempore
	      matutino Petrum, cum meridiano autem Paulum et cum
	      vespertino Simeonem imaginabitur hoc est Pauli et Simeonis
	      existentiam cum relatione ad futurum tempus imaginabitur
	      et contra si hora vespertina Simeonem videat, Paulum et
	      Petrum ad tempus præteritum referet, eosdem scilicet simul
	      cum tempore præterito imaginando atque hæc eo constantius
	      quo sæpius eos eodem hoc ordine viderit. Quod si aliquando
	      contingat ut alia quadam vespera loco Simeonis Jacobum
	      videat, tum sequenti mane cum tempore vespertino jam
	      Simeonem jam Jacobum, non vero ambos simul
	      imaginabitur. Nam alterutrum tantum, non autem ambos simul
	      tempore vespertino vidisse supponitur. Fluctuabitur itaque
	      ejus imaginatio et cum futuro tempore vespertino jam hunc
	      jam illum imaginabitur hoc est neutrum certo sed utrumque
	      contingenter futurum contemplabitur. Atque hæc
	      imaginationis fluctuatio eadem erit si imaginatio rerum
	      sit quas eodem modo cum relatione ad tempus præteritum vel
	      præsens contemplamur et consequenter res tam ad tempus
	      præsens quam ad præteritum vel futurum relatas ut
	      contingentes imaginabimur.</p>
	  </verba>
	</entitas>
      </entitas>

      <entitas typus="corollarium" numerus="2" id="244c2">
	<verba>
	  <p>De natura rationis est res sub quadam æternitatis specie
	    percipere.</p>
	</verba>

	<entitas typus="demonstratio" id="244c2d">
	  <verba>
	    <p>De natura enim rationis est res ut necessarias et non ut
	      contingentes contemplari
	      (per <patet-ex id="244">propositionem
	      præcedentem</patet-ex>). Hanc autem rerum necessitatem
	      (per <patet-ex id="241">propositionem 41 hujus</patet-ex>)
	      vere hoc est (per <patet-ex id="1a6">axioma 6 partis
	      I</patet-ex>) ut in se est, percipit. Sed (per
	      <patet-ex id="116">propositionem 16 partis I</patet-ex>)
	      hæc rerum necessitas est ipsa Dei æternæ naturæ
	      necessitas; ergo de natura rationis est res sub hac
	      æternitatis specie contemplari. Adde quod fundamenta
	      rationis notiones sint
	      (per <patet-ex id="238">propositionem 38 hujus</patet-ex>)
	      quæ illa explicant quæ omnibus communia sunt quæque (per
	      <patet-ex id="237">propositionem 37 hujus</patet-ex>)
	      nullius rei singularis essentiam explicant quæque
	      propterea absque ulla temporis relatione sed sub quadam
	      æternitatis specie debent concipi. Q.E.D.</p>
	  </verba>
	</entitas>
      </entitas>
    </entitas>

    <entitas typus="propositio" numerus="45" id="245">
      <verba>
	<p>Unaquæque cujuscunque corporis vel rei singularis actu
	  existentis idea Dei æternam et infinitam essentiam necessario
	  involvit.</p>
      </verba>

      <entitas typus="demonstratio" id="245d">
	<verba>
	  <p>Idea rei singularis actu existentis ipsius rei tam
	    essentiam quam existentiam necessario involvit (per
	    <patet-ex id="208c">corollarium propositionis 8
	      hujus</patet-ex>). At res singulares
	      (per <patet-ex id="115">propositionem 15 partis
	      I</patet-ex>) non possunt sine Deo concipi sed quia (per
	    <patet-ex id="206">propositionem 6 hujus</patet-ex>) Deum
	    pro causa habent quatenus sub attributo consideratur cujus
	    res ipsæ modi sunt, debent necessario earum ideæ (per
	    <patet-ex id="1a4">axioma 4 partis I</patet-ex>) ipsarum
	    attributi conceptum hoc est
	    (per <patet-ex id="1d6">definitionem 6 partis I</patet-ex>)
	    Dei æternam et infinitam essentiam involvere. Q.E.D.</p>
	</verba>
      </entitas>

      <entitas typus="scholium" id="245sc">
	<verba>
	  <p>Hic per existentiam non intelligo durationem hoc est
	    existentiam quatenus abstracte concipitur et tanquam quædam
	    quantitatis species. Nam loquor de ipsa natura existentiæ
	    quæ rebus singularibus tribuitur propterea quod ex æterna
	    necessitate Dei naturæ infinita infinitis modis sequuntur
	    (vide <patet-ex id="116">propositionem 16 partis
	    I</patet-ex>). Loquor inquam de ipsa existentia rerum
	    singularium quatenus in Deo sunt. Nam etsi unaquæque ab alia
	    re singulari determinetur ad certo modo existendum, vis
	    tamen qua unaquæque in existendo perseverat, ex æterna
	    necessitate naturæ Dei sequitur. Qua de re
	    vide <patet-ex id="124c">corollarium propositionis 24 partis
	    I</patet-ex>.</p>
	</verba>
      </entitas>
    </entitas>

    <entitas typus="propositio" numerus="46" id="246">
      <verba>
	<p>Cognitio æternæ et infinitæ essentiæ Dei quam unaquæque idea
	  involvit, est adæquata et perfecta.</p>
      </verba>

      <entitas typus="demonstratio" id="246d">
	<verba>
	  <p>Demonstratio præcedentis propositionis universalis est et
	    sive res ut pars sive ut totum consideretur, ejus idea sive
	    totius sit sive partis (per <patet-ex id="245">propositionem
	    præcedentem</patet-ex>) Dei æternam et infinitam essentiam
	    involvet. Quare id quod cognitionem æternæ et infinitæ
	    essentiæ Dei dat, omnibus commune et æque in parte ac in
	    toto est adeoque (per <patet-ex id="238">propositionem 38
	    hujus</patet-ex>) erit hæc cognitio adæquata. Q.E.D.</p>
	</verba>
      </entitas>
    </entitas>

    <entitas typus="propositio" numerus="47" id="247">
      <verba>
	<p>Mens humana adæquatam habet cognitionem æternæ et infinitæ
	  essentiæ Dei.</p>
      </verba>

      <entitas typus="demonstratio" id="247d">
	<verba>
	  <p>Mens humana ideas habet
	    (per <patet-ex id="222">propositionem 22 hujus</patet-ex>)
	    ex quibus (per <patet-ex id="223">propositionem 23
	    hujus</patet-ex>) se suumque corpus
	    (per <patet-ex id="219">propositionem 19 hujus</patet-ex>)
	    et (per <patet-ex id="216c1">corollarium I propositionis
	    16</patet-ex> et per <patet-ex id="217">propositionem 17
	    hujus</patet-ex>) corpora externa ut actu existentia
	    percipit adeoque (per <patet-ex id="245">propositiones
	    45</patet-ex> et <patet-ex id="246">46 hujus</patet-ex>)
	    cognitionem æternæ et infinitæ essentiæ Dei habet
	    adæquatam. Q.E.D.</p>
	</verba>
      </entitas>

      <entitas typus="scholium" id="247sc">
	<verba>
	  <p>Hinc videmus Dei infinitam essentiam ejusque æternitatem
	    omnibus esse notam. Cum autem omnia in Deo sint et per Deum
	    concipiantur, sequitur nos ex cognitione hac plurima posse
	    deducere quæ adæquate cognoscamus atque adeo tertium illud
	    cognitionis genus formare de quo diximus
	    in <patet-ex id="240sc2">scholio II propositionis 40 hujus
	    partis</patet-ex> et de cujus præstantia et utilitate in
	    quinta parte erit nobis dicendi locus. Quod autem homines
	    non æque claram Dei ac notionum communium habeant
	    cognitionem, inde fit quod Deum imaginari nequeant ut
	    corpora et quod nomen "Deus" junxerunt imaginibus rerum quas
	    videre solent; quod homines vix vitare possunt quia continuo
	    a corporibus externis afficiuntur. Et profecto plerique
	    errores in hoc solo consistunt quod scilicet nomina rebus
	    non recte applicamus. Cum enim aliquis ait lineas quæ ex
	    centro circuli ad ejusdem circumferentiam ducuntur esse
	    inæquales, ille sane aliud tum saltem per circulum
	    intelligit quam mathematici. Sic cum homines in calculo
	    errant, alios numeros in mente, alios in charta
	    habent. Quare si ipsorum mentem spectes, non errant sane;
	    videntur tamen errare quia ipsos in mente putamus habere
	    numeros qui in charta sunt. Si hoc non esset, nihil eosdem
	    errare crederemus; ut non credidi quendam errare quem nuper
	    audivi clamantem suum atrium volasse in gallinam vicini quia
	    scilicet ipsius mens satis perspecta mihi videbatur. Atque
	    hinc pleræque oriuntur controversiæ nempe quia homines
	    mentem suam non recte explicant vel quia alterius mentem
	    male interpretantur. Nam revera dum sibi maxime
	    contradicunt, vel eadem vel diversa cogitant ita ut quos in
	    alio errores et absurda esse putant, non sint.</p>
	</verba>
      </entitas>
    </entitas>

    <entitas typus="propositio" numerus="48" id="248">
      <verba>
	<p>In mente nulla est absoluta sive libera voluntas sed mens ad
	  hoc vel illud volendum determinatur a causa quæ etiam ab alia
	  determinata est et hæc iterum ab alia et sic in infinitum.</p>
      </verba>

      <entitas typus="demonstratio" id="248d">
	<verba>
	  <p>Mens certus et determinatus modus cogitandi est (per
	    <patet-ex id="211">propositionem 11 hujus</patet-ex>)
	    adeoque (per <patet-ex id="117c2">corollarium II
	    propositionis 17 partis I</patet-ex>) suarum actionum non
	    potest esse causa libera sive absolutam facultatem volendi
	    et nolendi habere non potest sed ad hoc vel illud volendum
	    (per <patet-ex id="128">propositionem 28 partis
	    I</patet-ex>) determinari debet a causa quæ etiam ab alia
	    determinata est et hæc iterum ab alia etc. Q.E.D.</p>
	</verba>
      </entitas>

      <entitas typus="scholium" id="248sc">
	<verba>
	  <p>Mens certus et determinatus modus cogitandi est (per
	    <patet-ex id="211">propositionem 11 hujus</patet-ex>)
	    adeoque (per <patet-ex id="117c2">corollarium II
	    propositionis 17 partis I</patet-ex>) suarum actionum non
	    potest esse causa libera sive absolutam facultatem volendi
	    et nolendi habere non potest sed ad hoc vel illud volendum
	    (per <patet-ex id="128">propositionem 28 partis
	    I</patet-ex>) determinari debet a causa quæ etiam ab alia
	    determinata est et hæc iterum ab alia etc. Q.E.D.</p>
	</verba>
      </entitas>
    </entitas>

    <entitas typus="propositio" numerus="49" id="249">
      <verba>
	<p>In mente nulla datur volitio sive affirmatio et negatio
	  præter illam quam idea quatenus idea est, involvit.</p>
      </verba>

      <entitas typus="demonstratio" id="249d">
	<verba>
	  <p>In mente (per <patet-ex id="248">propositionem
	      præcedentem</patet-ex>) nulla datur absoluta facultas
	      volendi et nolendi sed tantum singulares volitiones nempe
	      hæc et illa affirmatio et hæc et illa negatio. Concipiamus
	      itaque singularem aliquam volitionem nempe modum cogitandi
	      quo mens affirmat tres angulos trianguli æquales esse
	      duobus rectis. Hæc affirmatio conceptum sive ideam
	      trianguli involvit hoc est sine idea trianguli non potest
	      concipi. Idem enim est si dicam quod A conceptum B debeat
	      involvere ac quod A sine B non possit concipi. Deinde hæc
	      affirmatio (per <patet-ex id="2a3">axioma 3
	      hujus</patet-ex>) non potest etiam sine idea trianguli
	      esse. Hæc ergo affirmatio sine idea trianguli nec esse nec
	      concipi potest. Porro hæc trianguli idea hanc eandem
	      affirmationem involvere debet nempe quod tres ejus anguli
	      æquentur duobus rectis. Quare et vice versa hæc trianguli
	      idea sine hac affirmatione nec esse nec concipi potest
	      adeoque (per <patet-ex id="2d2">definitionem 2
	      hujus</patet-ex>) hæc affirmatio ad essentiam ideæ
	      trianguli pertinet nec aliud præter ipsam est. Et quod de
	      hac volitione diximus (quandoquidem eam ad libitum
	      sumpsimus) dicendum etiam est de quacunque volitione nempe
	      quod præter ideam nihil sit. Q.E.D.</p>
	</verba>
      </entitas>

      <entitas typus="corollarium" id="249c">
	<verba>
	  <p>Voluntas et intellectus unum et idem sunt.</p>
	</verba>

	<entitas typus="demonstratio" id="249cd">
	  <verba>
	    <p>Voluntas et intellectus nihil præter ipsas singulares
	      volitiones et ideas sunt
	      (per <patet-ex id="248">propositionem 48 hujus</patet-ex>
	      et <patet-ex id="248sc">ejusdem scholium</patet-ex>). At
	      singularis volitio et idea
	      (per <patet-ex id="249">propositionem
	      præcedentem</patet-ex>) unum et idem sunt, ergo voluntas
	      et intellectus unum et idem sunt. Q.E.D.</p>
	  </verba>
	</entitas>
      </entitas>

      <entitas typus="scholium" id="249sc">
	<verba>
	  <p>His causam quæ communiter erroris esse statuitur,
	    sustulimus. Supra autem ostendimus falsitatem in sola
	    privatione quam ideæ mutilatæ et confusæ involvunt,
	    consistere. Quare idea falsa quatenus falsa est,
	    certitudinem non involvit. Cum itaque dicimus hominem in
	    falsis acquiescere nec de iis dubitare, non ideo ipsum
	    certum esse sed tantum non dubitare dicimus vel quod in
	    falsis acquiescit quia nullæ causæ dantur quæ efficiant ut
	    ipsius imaginatio fluctuetur. Qua de re
	    vide <patet-ex id="244sc">scholium propositionis 44 hujus
	    partis</patet-ex>. Quantumvis igitur homo falsis adhærere
	    supponatur, nunquam tamen ipsum certum esse dicemus. Nam per
	    certitudinem quid positivum intelligimus
	    (vide <patet-ex id="243">propositionem 43 hujus</patet-ex>
	    cum
	    <patet-ex id="243sc">ejusdem scholio</patet-ex>) non vero
	    dubitationis privationem. At per certitudinis privationem
	    falsitatem intelligimus. Sed ad uberiorem explicationem
	    præcedentis propositionis quædam monenda supersunt. Superest
	    deinde ut ad objectiones quæ in nostram hanc doctrinam
	    objici possunt, respondeam et denique ut omnem amoveam
	    scrupulum, operæ pretium esse duxi hujus doctrinæ quasdam
	    utilitates indicare. Quasdam inquam nam præcipuæ ex iis quæ
	    in quinta parte dicemus, melius intelligentur.</p>

	  <p>Incipio igitur a primo lectoresque moneo ut accurate
	    distinguant inter ideam sive mentis conceptum et inter
	    imagines rerum quas imaginamur. Deinde necesse est ut
	    distinguant inter ideas et verba quibus res
	    significamus. Nam quia hæc tria, imagines scilicet verba et
	    ideæ, a multis vel plane confunduntur vel non satis accurate
	    vel denique non satis caute distinguuntur, ideo hanc de
	    voluntate doctrinam scitu prorsus necessariam tam ad
	    speculationem quam ad vitam sapienter instituendam plane
	    ignorarunt. Quippe qui putant ideas consistere in imaginibus
	    quæ in nobis ex corporum occursu formantur, sibi persuadent
	    ideas illas rerum quarum similem nullam imaginem formare
	    possumus, non esse ideas sed tantum figmenta quæ ex libero
	    voluntatis arbitrio fingimus; ideas igitur veluti picturas
	    in tabula mutas aspiciunt et hoc præjudicio præoccupati non
	    vident ideam quatenus idea est, affirmationem aut negationem
	    involvere. Deinde qui verba confundunt cum idea vel cum ipsa
	    affirmatione quam idea involvit, putant se posse contra id
	    quod sentiunt velle quando aliquid solis verbis contra id
	    quod sentiunt affirmant aut negant. Hæc autem præjudicia
	    exuere facile is poterit qui ad naturam cogitationis
	    attendit, quæ extensionis conceptum minime involvit atque
	    adeo clare intelliget ideam (quandoquidem modus cogitandi
	    est) neque in rei alicujus imagine neque in verbis
	    consistere. Verborum namque et imaginum essentia a solis
	    motibus corporeis constituitur, qui cogitationis conceptum
	    minime involvunt. Atque hæc pauca de his monuisse sufficiat,
	    quare ad prædictas objectiones transeo.</p>

	  <p>Harum prima est quod constare putant voluntatem latius se
	    extendere quam intellectum atque adeo ab eodem diversam
	    esse. Ratio autem cur putant voluntatem latius se extendere
	    quam intellectum est quia se experiri aiunt se non majore
	    assentiendi sive affirmandi et negandi facultate indigere ad
	    infinitis aliis rebus quas non percipimus, assentiendum quam
	    jam habemus, at quidem majore facultate
	    intelligendi. Distinguitur ergo voluntas ab intellectu quod
	    finitus hic sit, illa autem infinita.</p>

	  <p>Secundo nobis objici potest quod experientia nihil clarius
	    videatur docere quam quod nostrum judicium possumus
	    suspendere ne rebus quas percipimus, assentiamur; quod hinc
	    etiam confirmatur quod nemo dicitur decipi quatenus aliquid
	    percipit sed tantum quatenus assentitur aut
	    dissentitur. Exempli gratia qui equum alatum fingit, non
	    ideo concedit dari equum alatum hoc est non ideo decipitur
	    nisi simul concedat dari equum alatum; nihil igitur clarius
	    videtur docere experientia quam quod voluntas sive facultas
	    assentiendi libera sit et a facultate intelligendi
	    diversa.</p>

	  <p>Tertio objici potest quod una affirmatio non plus
	    realitatis videtur continere quam alia hoc est non majore
	    potentia indigere videmur ad affirmandum verum esse id quod
	    verum est, quam ad aliquid quod falsum est, verum esse
	    affirmandum; at unam ideam plus realitatis sive perfectionis
	    quam aliam habere percipimus; quantum enim objecta alia
	    aliis præstantiora tantum etiam eorum ideæ aliæ aliis
	    perfectiores sunt; ex quibus etiam constare videtur
	    differentia inter voluntatem et intellectum.</p>

	  <p>Quarto objici potest si homo non operatur ex libertate
	    voluntatis, quid ergo fiet si in æquilibrio sit ut Buridani
	    asina? Famene et siti peribit? Quod si concedam, viderer
	    asinam vel hominis statuam, non hominem concipere; si autem
	    negem, ergo seipsum determinabit et consequenter eundi
	    facultatem et faciendi quicquid velit, habet. Præter hæc
	    alia forsan possunt objici sed quia inculcare non teneor
	    quid unusquisque somniare potest, ad has objectiones tantum
	    respondere curabo idque quam potero breviter.</p>

	  <p>Et quidem ad primam dico me concedere voluntatem latius se
	    extendere quam intellectum si per intellectum claras
	    tantummodo et distinctas ideas intelligant sed nego
	    voluntatem latius se extendere quam perceptiones sive
	    concipiendi facultatem nec sane video cur facultas volendi
	    potius dicenda est infinita quam sentiendi facultas; sicut
	    enim infinita (unum tamen post aliud nam infinita simul
	    affirmare non possumus) eadem volendi facultate possumus
	    affirmare, sic etiam infinita corpora (unum nempe post
	    aliud) eadem sentiendi facultate possumus sentire sive
	    percipere. Quod si dicant infinita dari quæ percipere non
	    possumus? regero nos ea ipsa nulla cogitatione et
	    consequenter nulla volendi facultate posse assequi. At
	    dicunt si Deus vellet efficere ut ea etiam perciperemus,
	    majorem quidem facultatem percipiendi deberet nobis dare sed
	    non majorem quam dedit volendi facultatem; quod idem est ac
	    si dicerent quod si Deus velit efficere ut infinita alia
	    entia intelligeremus, necesse quidem esset ut nobis daret
	    majorem intellectum sed non universaliorem entis ideam quam
	    dedit ad eadem infinita entia amplectendum. Ostendimus enim
	    voluntatem ens esse universale sive ideam qua omnes
	    singulares volitiones hoc est id quod iis omnibus commune
	    est, explicamus. Cum itaque hanc omnium volitionum communem
	    sive universalem ideam facultatem esse credant, minime mirum
	    si hanc facultatem ultra limites intellectus in infinitum se
	    extendere dicant. Universale enim æque de uno ac de pluribus
	    ac de infinitis individuis dicitur. </p>

	  <p>Ad secundam objectionem respondeo negando nos liberam
	    habere potestatem judicium suspendendi. Nam cum dicimus
	    aliquem judicium suspendere, nihil aliud dicimus quam quod
	    videt se rem non adæquate percipere. Est igitur judicii
	    suspensio revera perceptio et non libera voluntas. Quod ut
	    clare intelligatur, concipiamus puerum equum alatum
	    imaginantem nec aliud quicquam percipientem. Quandoquidem
	    hæc imaginatio equi existentiam involvit
	    (per <patet-ex id="217c">corollarium propositionis 17
	    hujus</patet-ex>) nec puer quicquam percipit quod equi
	    existentiam tollat, ille necessario equum ut præsentem
	    contemplabitur nec de ejus existentia poterit dubitare
	    quamvis de eadem non sit certus. Atque hoc quotidie in
	    somnis experimur nec credo aliquem esse qui putet se, dum
	    somniat, liberam habere potestatem suspendendi de iis quæ
	    somniat, judicium efficiendique ut ea quæ se videre somniat,
	    non somniet et nihilominus contingit ut etiam in somnis
	    judicium suspendamus nempe cum somniamus nos somniare. Porro
	    concedo neminem decipi quatenus percipit hoc est mentis
	    imaginationes in se consideratas nihil erroris involvere
	    concedo (vide <patet-ex id="217sc">scholium propositionis 17
	    hujus</patet-ex>) sed nego hominem nihil affirmare quatenus
	    percipit. Nam quid aliud est equum alatum percipere quam
	    alas de equo affirmare? Si enim mens præter equum alatum
	    nihil aliud perciperet, eundem sibi præsentem contemplaretur
	    nec causam haberet ullam dubitandi de ejusdem existentia nec
	    ullam dissentiendi facultatem nisi imaginatio equi alati
	    juncta sit ideæ quæ existentiam ejusdem equi tollit vel quod
	    percipit ideam equi alati quam habet esse inadæquatam atque
	    tum vel ejusdem equi existentiam necessario negabit vel de
	    eadem necessario dubitabit.</p>

	  <p>Atque his puto me ad tertiam etiam objectionem respondisse
	    nempe quod voluntas universale quid sit quod de omnibus
	    ideis prædicatur quodque id tantum significat quod omnibus
	    ideis commune est nempe affirmationem. Cujus propterea
	    adæquata essentia quatenus sic abstracte concipitur, debet
	    esse in unaquaque idea et hac ratione tantum in omnibus
	    eadem sed non quatenus consideratur essentiam ideæ
	    constituere nam eatenus singulares affirmationes æque inter
	    se differunt ac ipsæ ideæ. Exempli gratia affirmatio quam
	    idea circuli ab illa quam idea trianguli involvit æque
	    differt ac idea circuli ab idea trianguli. Deinde absolute
	    nego nos æquali cogitandi potentia indigere ad affirmandum
	    verum esse id quod verum est quam ad affirmandum verum esse
	    id quod falsum est. Nam hæ duæ affirmationes, si mentem
	    spectes, se habent ad invicem ut ens ad non-ens; nihil enim
	    in ideis positivum est quod falsitatis formam constituit
	    (vide <patet-ex id="235">propositionem 35 hujus</patet-ex>
	    cum
	    <patet-ex id="235sc">ejus scholio</patet-ex>
	    et <patet-ex id="247sc">scholium propositionis 47
	    hujus</patet-ex>). Quare hic apprime venit notandum quam
	    facile decipimur quando universalia cum singularibus, et
	    entia rationis et abstracta cum realibus confundimus. </p>

	  <p>Quod denique ad quartam objectionem attinet, dico me omnino
	    concedere quod homo in tali æquilibrio positus (nempe qui
	    nihil aliud percipit quam sitim et famem, talem cibum et
	    talem potum qui æque ab eo distant) fame et siti peribit. Si
	    me rogant an talis homo non potius asinus quam homo sit
	    æstimandus?  dico me nescire ut etiam nescio quanti
	    æstimandus sit ille qui se pensilem facit et quanti
	    æstimandi sint pueri, stulti, vesani, etc.</p>

	  <p>Superest tandem indicare quantum hujus doctrinæ cognitio ad
	    usum vitæ conferat, quod facile ex his
	    animadvertemus. Nempe</p>

	  <p>I° quatenus docet nos ex solo Dei nutu agere divinæque
	    naturæ esse participes et eo magis quo perfectiores actiones
	    agimus et quo magis magisque Deum intelligimus. Hæc ergo
	    doctrina præterquam quod animum omnimode quietum reddit, hoc
	    etiam habet quod nos docet in quo nostra summa felicitas
	    sive beatitudo consistit nempe in sola Dei cognitione ex qua
	    ad ea tantum agenda inducimur quæ amor et pietas
	    suadent. Unde clare intelligimus quantum illi a vera
	    virtutis æstimatione aberrant qui pro virtute et optimis
	    actionibus tanquam pro summa servitute, summis præmiis a Deo
	    decorari exspectant quasi ipsa virtus Deique servitus non
	    esset ipsa felicitas et summa libertas.</p>

	  <p>II° Quatenus docet quomodo circa res fortunæ sive quæ in
	    nostra potestate non sunt hoc est circa res quæ ex nostra
	    natura non sequuntur, nos gerere debeamus nempe utramque
	    fortunæ faciem æquo animo exspectare et ferre : nimirum quia
	    omnia ab æterno Dei decreto eadem necessitate sequuntur ac
	    ex essentia trianguli sequitur quod tres ejus anguli sunt
	    æquales duobus rectis.</p>

	  <p>III° Confert hæc doctrina ad vitam socialem quatenus docet
	    neminem odio habere, contemnere, irridere, nemini irasci,
	    invidere. Præterea quatenus docet ut unusquisque suis sit
	    contentus et proximo auxilio, non ex muliebri misericordia,
	    partialitate neque superstitione sed ex solo rationis ductu
	    prout scilicet tempus et res postulat ut in quarta parte
	    ostendam.</p>

	  <p>IV° Denique confert etiam hæc doctrina non parum ad
	    communem societatem quatenus docet qua ratione cives
	    gubernandi sint et ducendi nempe non ut serviant sed ut
	    libere ea quæ optima sunt, agant. Atque his quæ in hoc
	    scholio agere constitueram, absolvi et eo finem huic nostræ
	    secundæ parti impono in qua puto me naturam mentis humanæ
	    ejusque proprietates satis prolixe et quantum rei
	    difficultas fert, clare explicuisse atque talia tradidisse
	    ex quibus multa præclara, maxime utilia et cognitu
	    necessaria concludi possunt, ut partim ex sequentibus
	    constabit.</p>
	</verba>
      </entitas>
    </entitas>




    <!-- Finis secundae partis -->
  </entitas>


  <!-- ****************************************************************
       * Pars 3
       ****************************************************************
       -->

  <entitas typus="pars" numerus="3" 
	   titulus="De origine et natura affectuum" id="p3">

    <entitas typus="praefatio" id="3pr">
      <verba>
	<p>Plerique qui de affectibus et hominum vivendi ratione
	  scripserunt, videntur non de rebus naturalibus quæ communes
	  naturæ leges sequuntur sed de rebus quæ extra naturam sunt,
	  agere. Imo hominem in natura veluti imperium in imperio
	  concipere videntur. Nam hominem naturæ ordinem magis
	  perturbare quam sequi ipsumque in suas actiones absolutam
	  habere potentiam nec aliunde quam a se ipso determinari
	  credunt. Humanæ deinde impotentiæ et inconstantiæ causam non
	  communi naturæ potentiæ sed nescio cui naturæ humanæ vitio
	  tribuunt quam propterea flent, rident, contemnunt vel quod
	  plerumque fit, detestantur et qui humanæ mentis impotentiam
	  eloquentius vel argutius carpere novit, veluti divinus
	  habetur. Non defuerunt tamen viri præstantissimi (quorum
	  labori et industriæ nos multum debere fatemur) qui de recta
	  vivendi ratione præclara multa scripserint et plena prudentiæ
	  consilia mortalibus dederint; verum affectuum naturam et vires
	  et quid contra mens in iisdem moderandis possit, nemo quod
	  sciam determinavit. Scio equidem celeberrimum Cartesium, licet
	  etiam crediderit mentem in suas actiones absolutam habere
	  potentiam, affectus tamen humanos per primas suas causas
	  explicare simulque viam ostendere studuisse qua mens in
	  affectus absolutum habere possit imperium sed mea quidem
	  sententia nihil præter magni sui ingenii acumen ostendit, ut
	  suo loco demonstrabo. Nam ad illos revertere volo qui hominum
	  affectus et actiones detestari vel ridere malunt quam
	  intelligere. His sine dubio mirum videbitur quod hominum vitia
	  et ineptias more geometrico tractare aggrediar et certa
	  ratione demonstrare velim ea quæ rationi repugnare quæque
	  vana, absurda et horrenda esse clamitant. Sed mea hæc est
	  ratio. Nihil in natura fit quod ipsius vitio possit tribui;
	  est namque natura semper eadem et ubique una eademque ejus
	  virtus et agendi potentia hoc est naturæ leges et regulæ
	  secundum quas omnia fiunt et ex unis formis in alias mutantur,
	  sunt ubique et semper eædem atque adeo una eademque etiam
	  debet esse ratio rerum qualiumcunque naturam intelligendi
	  nempe per leges et regulas naturæ universales. Affectus itaque
	  odii, iræ, invidiæ etc. in se considerati ex eadem naturæ
	  necessitate et virtute consequuntur ac reliqua singularia ac
	  proinde certas causas agnoscunt per quas intelliguntur
	  certasque proprietates habent cognitione nostra æque dignas ac
	  proprietates cujuscunque alterius rei cujus sola
	  contemplatione delectamur. De affectuum itaque natura et
	  viribus ac mentis in eosdem potentia eadem methodo agam qua in
	  præcedentibus de Deo et mente egi et humanas actiones atque
	  appetitus considerabo perinde ac si quæstio de lineis, planis
	  aut de corporibus esset.</p>
      </verba>
    </entitas>

    <entitas typus="definitiones" id="3d">

      <entitas typus="definitio" numerus="1" id="3d1">
	<verba>
	  <p>Causam adæquatam appello eam cujus effectus potest clare et
	    distincte per eandem percipi. Inadæquatam autem seu
	    partialem illam voco cujus effectus per ipsam solam
	    intelligi nequit.</p>
	</verba>
      </entitas>

      <entitas typus="definitio" numerus="2" id="3d2">
	<verba>
	  <p>Nos tum agere dico cum aliquid in nobis aut extra nos fit
	    cujus adæquata sumus causa hoc est
	    (per <patet-ex id="3d1">definitionem præcedentem</patet-ex>)
	    cum ex nostra natura aliquid in nobis aut extra nos sequitur
	    quod per eandem solam potest clare et distincte
	    intelligi. At contra nos pati dico cum in nobis aliquid fit
	    vel ex nostra natura aliquid sequitur cujus nos non nisi
	    partialis sumus causa.</p>
	</verba>
      </entitas>

      <entitas typus="definitio" numerus="3" id="3d3">
	<verba>
	  <p>Per affectum intelligo corporis affectiones quibus ipsius
	    corporis agendi potentia augetur vel minuitur, juvatur vel
	    coercetur et simul harum affectionum ideas.</p>
	</verba>

	<entitas typus="explicatio" id="3d3e">
	  <verba>
	    <p>Si itaque alicujus harum affectionum adæquata possimus
	      esse causa, tum per affectum actionem intelligo, alias
	      passionem.</p>
	  </verba>
	</entitas>
      </entitas>

    </entitas>

    <entitas typus="postulata" id="3p">

      <entitas typus="postulatum" numerus="1" id="3p1">
	<verba>
	  <p>Corpus humanum potest multis affici modis quibus ipsius
	    agendi potentia augetur vel minuitur et etiam aliis qui
	    ejusdem agendi potentiam nec majorem nec minorem
	    reddunt.</p>
	</verba>

	<entitas typus="explicatio" id="3p1e">
	  <verba>
	    <p>Hoc postulatum seu axioma
	      nititur <patet-ex id="213p1">postulato 1</patet-ex>
	      et <patet-ex id="213l5">lemmatibus 5</patet-ex>
	      et <patet-ex id="213l7">7, quæ vide post propositionem 13
	      partis II</patet-ex>.</p>
	  </verba>
	</entitas>
      </entitas>
      
      <entitas typus="postulatum" numerus="2" id="3p2">
	<verba>
	  <p>Corpus humanum multas pati potest mutationes et nihilominus
	    retinere objectorum impressiones seu vestigia (de quibus
	    vide
	    <patet-ex id="213p5">postulatum 5 partis II</patet-ex>) et
	    consequenter easdem rerum imagines; quarum definitionem vide
	    in
	    <patet-ex id="217sc">scholio propositionis 17 partis
	      II</patet-ex>.</p>
	</verba>
      </entitas>

    </entitas>



    <entitas typus="propositio" numerus="1" id="301">
      <verba>
	<p>Mens nostra quædam agit, quædam vero patitur nempe quatenus
	  adæquatas habet ideas eatenus quædam necessario agit et
	  quatenus ideas habet inadæquatas eatenus necessario quædam
	  patitur.</p>
      </verba>

      <entitas typus="demonstratio" id="301d">
	<verba>
	  <p>Cujuscunque humanæ mentis ideæ aliæ adæquatæ sunt, aliæ
	    autem mutilatæ et confusæ (per <patet-ex id="240sc1">scholia
	    propositionis 40 partis
	    II</patet-ex><patet-ex id="240sc2"/>). Ideæ autem quæ in
	    alicujus mente sunt adæquatæ, sunt in Deo adæquatæ quatenus
	    ejusdem mentis essentiam constituit
	    (per <patet-ex id="211c">corollarium propositionis 11 partis
	    II</patet-ex>) et quæ deinde inadæquatæ sunt in mente, sunt
	    etiam in Deo (per <patet-ex id="211c">idem
	    corollarium</patet-ex>) adæquatæ non quatenus ejusdem
	    solummodo mentis essentiam sed etiam quatenus aliarum rerum
	    mentes in se simul continet. Deinde ex data quacunque idea
	    aliquis effectus sequi necessario debet
	    (per <patet-ex id="136">propositionem 36 partis
	    I</patet-ex>) cujus effectus Deus causa est adæquata
	    (vide <patet-ex id="3d1">definitionem 1 hujus</patet-ex>)
	    non quatenus infinitus est sed quatenus data illa idea
	    affectus consideratur (vide <patet-ex id="209">propositionem
	    9 partis II</patet-ex>). At ejus effectus cujus Deus est
	    causa quatenus affectus est idea quæ in alicujus mente est
	    adæquata, illa eadem mens est causa adæquata
	    (per <patet-ex id="211c">corollarium propositionis 11 partis
	    II</patet-ex>). Ergo mens nostra
	    (per <patet-ex id="3d2">definitionem 2 hujus</patet-ex>)
	    quatenus ideas habet adæquatas, quædam necessario agit, quod
	    erat primum. Deinde quicquid necessario sequitur ex idea quæ
	    in Deo est adæquata, non quatenus mentem unius hominis
	    tantum sed quatenus aliarum rerum mentes simul cum ejusdem
	    hominis mente in se habet, ejus
	    (per <patet-ex id="211c">idem corollarium propositionis 11
	    partis II</patet-ex>) illius hominis mens non est causa
	    adæquata sed partialis ac proinde
	    (per <patet-ex id="3d2">definitionem 2 hujus</patet-ex>)
	    mens quatenus ideas inadæquatas habet, quædam necessario
	    patitur. Quod erat secundum. Ergo mens nostra
	    etc. Q.E.D.</p>
	</verba>
      </entitas>

      <entitas typus="corollarium" id="301c">
	<verba>
	  <p>Hinc sequitur mentem eo pluribus passionibus esse obnoxiam
	    quo plures ideas inadæquatas habet et contra eo plura agere
	    quo plures habet adæquatas.</p>
	</verba>
      </entitas>

    </entitas>

    <entitas typus="propositio" numerus="2" id="302">
      <verba>
	<p>Nec corpus mentem ad cogitandum nec mens corpus ad motum
	  neque ad quietem nec ad aliquid (si quid est) aliud
	  determinare potest.</p>
      </verba>

      <entitas typus="demonstratio" id="302d">
	<verba>
	  <p>Omnes cogitandi modi Deum quatenus res est cogitans et non
	    quatenus alio attributo explicatur, pro causa habent (per
	    <patet-ex id="206">propositionem 6 partis II</patet-ex>); id
	    ergo quod mentem ad cogitandum determinat, modus cogitandi
	    est et non extensionis hoc est
	    (per <patet-ex id="2d1">definitionem 1 partis II</patet-ex>)
	    non est corpus : quod erat primum. Corporis deinde motus et
	    quies ab alio oriri debet corpore quod etiam ad motum vel
	    quietem determinatum fuit ab alio et absolute quicquid in
	    corpore oritur, id a Deo oriri debuit quatenus aliquo
	    extensionis modo et non quatenus aliquo cogitandi modo
	    affectus consideratur (per <patet-ex id="206">eandem
	    propositionem 6 partis II</patet-ex>) hoc est a mente quæ
	    (per <patet-ex id="211">propositionem 11 partis
	    II</patet-ex>) modus cogitandi est, oriri non potest : quod
	    erat secundum. Ergo nec corpus mentem etc. Q.E.D.</p>
	</verba>
      </entitas>

      <entitas typus="scholium" id="302sc">
	<verba>
	  <p>Hæc clarius intelliguntur ex iis quæ
	    in <patet-ex id="207sc">scholio propositionis 7 partis
	    II</patet-ex> dicta sunt quod scilicet mens et corpus una
	    eademque res sit quæ jam sub cogitationis jam sub
	    extensionis attributo concipitur. Unde fit ut ordo sive
	    rerum concatenatio una sit sive natura sub hoc sive sub illo
	    attributo concipiatur, consequenter ut ordo actionum et
	    passionum corporis nostri simul sit natura cum ordine
	    actionum et passionum mentis : quod etiam patet ex modo quo
	    <patet-ex id="212">propositionem 12 partis II</patet-ex>
	    demonstravimus. At quamvis hæc ita se habeant ut nulla
	    dubitandi ratio supersit, vix tamen credo nisi rem
	    experientia comprobavero, homines induci posse ad hæc æquo
	    animo perpendendum adeo firmiter persuasi sunt corpus ex
	    solo mentis nutu jam moveri jam quiescere plurimaque agere
	    quæ a sola mentis voluntate et excogitandi arte
	    pendent. Etenim quid corpus possit, nemo hucusque
	    determinavit hoc est neminem hucusque experientia docuit
	    quid corpus ex solis legibus naturæ quatenus corporea tantum
	    consideratur, possit agere et quid non possit nisi a mente
	    determinetur. Nam nemo hucusque corporis fabricam tam
	    accurate novit ut omnes ejus functiones potuerit explicare
	    ut jam taceam quod in brutis plura observentur quæ humanam
	    sagacitatem longe superant et quod somnambuli in somnis
	    plurima agant quæ vigilando non auderent; quod satis
	    ostendit ipsum corpus ex solis suæ naturæ legibus multa
	    posse quæ ipsius mens admiratur. Deinde nemo scit qua
	    ratione quibusve mediis mens moveat corpus neque quot motus
	    gradus possit corpori tribuere quantaque cum celeritate idem
	    movere queat. Unde sequitur cum homines dicunt hanc vel
	    illam actionem corporis oriri a mente quæ imperium in corpus
	    habet, eos nescire quid dicant nec aliud agere quam
	    speciosis verbis fateri se veram illius actionis causam
	    absque admiratione ignorare. At dicent sive sciant sive
	    nesciant quibus mediis mens moveat corpus, se tamen experiri
	    quod nisi mens humana apta esset ad excogitandum, corpus
	    iners esset. Deinde se experiri in sola mentis potestate
	    esse tam loqui quam tacere et alia multa quæ proinde a
	    mentis decreto pendere credunt. Sed quod ad primum attinet,
	    ipsos rogo num experientia non etiam doceat quod si contra
	    corpus iners sit, mens simul ad cogitandum sit inepta? Nam
	    cum corpus somno quiescit, mens simul cum ipso sopita manet
	    nec potestatem habet veluti cum vigilat, excogitandi. Deinde
	    omnes expertos esse credo mentem non semper æque aptam esse
	    ad cogitandum de eodem objecto sed prout corpus aptius est
	    ut in eo hujus vel illius objecti imago excitetur, ita
	    mentem aptiorem esse ad hoc vel illud objectum
	    contemplandum. At dicent ex solis legibus naturæ quatenus
	    corporea tantum consideratur, fieri non posse ut causæ
	    ædificiorum, picturarum rerumque hujusmodi quæ sola humana
	    arte fiunt, possint deduci nec corpus humanum nisi a mente
	    determinaretur ducereturque, pote esset ad templum aliquod
	    ædificandum. Verum ego jam ostendi ipsos nescire quid corpus
	    possit quidve ex sola ipsius naturæ contemplatione possit
	    deduci ipsosque plurima experiri ex solis naturæ legibus
	    fieri quæ nunquam credidissent posse fieri nisi ex mentis
	    directione ut sunt ea quæ somnambuli in somnis agunt quæque
	    ipsi, dum vigilant, admirantur. Addo hic ipsam corporis
	    humani fabricam quæ artificio longissime superat omnes quæ
	    humana arte fabricatæ sunt, ut jam taceam, quod supra
	    ostenderim, ex natura sub quovis attributo considerata,
	    infinita sequi. Quod porro ad secundum attinet, sane longe
	    felicius sese res humanæ haberent si æque in hominis
	    potestate esset tam tacere quam loqui. At experientia satis
	    superque docet homines nihil minus in potestate habere quam
	    linguam nec minus posse quam appetitus moderari suos; unde
	    factum ut plerique credant nos ea tantum libere agere quæ
	    leviter petimus quia earum rerum appetitus facile contrahi
	    potest memoria alterius rei cujus frequenter recordamur sed
	    illa minime quæ magno cum affectu petimus et qui alterius
	    rei memoria sedari nequit. Verumenimvero nisi experti essent
	    nos plura agere quorum postea pænitet nosque sæpe, quando
	    scilicet contrariis affectibus conflictamur, meliora videre
	    et deteriora sequi, nihil impediret quominus crederent nos
	    omnia libere agere. Sic infans se lac libere appetere
	    credit, puer autem iratus vindictam velle et timidus
	    fugam. Ebrius deinde credit se ex libero mentis decreto ea
	    loqui quæ postea sobrius vellet tacuisse : sic delirans,
	    garrula, puer et hujus farinæ plurimi ex libero mentis
	    decreto credunt loqui cum tamen loquendi impetum quem
	    habent, continere nequeant, ita ut ipsa experientia non
	    minus clare quam ratio doceat quod homines ea sola de causa
	    liberos se esse credant quia suarum actionum sunt conscii et
	    causarum a quibus determinantur, ignari et præterea quod
	    mentis decreta nihil sint præter ipsos appetitus, quæ
	    propterea varia sunt pro varia corporis dispositione. Nam
	    unusquisque ex suo affectu omnia moderatur et qui præterea
	    contrariis affectibus conflictantur, quid velint nesciunt;
	    qui autem nullo, facili momento huc atque illuc
	    pelluntur. Quæ omnia profecto clare ostendunt mentis tam
	    decretum quam appetitum et corporis determinationem simul
	    esse natura vel potius unam eandemque rem quam quando sub
	    cogitationis attributo consideratur et per ipsum explicatur,
	    decretum appellamus et quando sub extensionis attributo
	    consideratur et ex legibus motus et quietis deducitur,
	    determinationem vocamus; quod adhuc clarius ex jam dicendis
	    patebit. Nam aliud est quod hic apprime notari vellem nempe
	    quod nos nihil ex mentis decreto agere possumus nisi ejus
	    recordemur. Exempli gratia non possumus verbum loqui nisi
	    ejusdem recordemur. Deinde in libera mentis potestate non
	    est rei alicujus recordari vel ejusdem oblivisci. Quare hoc
	    tantum in mentis potestate esse creditur quod rem cujus
	    recordamur vel tacere vel loqui ex solo mentis decreto
	    possumus. Verum cum nos loqui somniamus, credimus nos ex
	    libero mentis decreto loqui nec tamen loquimur vel si
	    loquimur, id ex corporis spontaneo motu fit. Somniamus
	    deinde nos quædam homines celare idque eodem mentis decreto
	    quo dum vigilamus ea quæ scimus, tacemus. Somniamus denique
	    nos ex mentis decreto quædam agere quæ dum vigilamus non
	    audemus atque adeo pervelim scire an in mente duo decretorum
	    genera dentur, phantasticorum unum et liberorum alterum?
	    Quod si eo usque insanire non libet, necessario concedendum
	    est hoc mentis decretum quod liberum esse creditur, ab ipsa
	    imaginatione sive memoria non distingui nec aliud esse
	    præter illam affirmationem quam idea quatenus idea est,
	    necessario involvit (vide <patet-ex id="249">propositionem
	    49 partis II</patet-ex>). Atque adeo hæc mentis decreta
	    eadem necessitate in mente oriuntur ac ideæ rerum actu
	    existentium. Qui igitur credunt se ex libero mentis decreto
	    loqui vel tacere vel quicquam agere, oculis apertis
	    somniant.</p>
	</verba>
      </entitas>
    </entitas>

    <entitas typus="propositio" numerus="3" id="303">
      <verba>
	<p>Mentis actiones ex solis ideis adæquatis oriuntur, passiones
	  autem a solis inadæquatis pendent.</p>
      </verba>

      <entitas typus="demonstratio" id="303d">
	<verba>
	  <p>Primum quod mentis essentiam constituit, nihil aliud est
	    quam idea corporis actu existentis
	    (per <patet-ex id="211">propositiones 11</patet-ex>
	    et <patet-ex id="213">13 partis II</patet-ex>) quæ (per
	    <patet-ex id="215">propositionem 15 partis II</patet-ex>) ex
	    multis aliis componitur quarum quædam
	    (per <patet-ex id="238c">corollarium propositionis 38 partis
	    II</patet-ex>) sunt adæquatæ, quædam autem inadæquatæ (per
	    <patet-ex id="229c">corollarium propositionis 29 partis
	      II</patet-ex>). Quicquid ergo ex mentis natura sequitur et
	      cujus mens causa est proxima per quam id debet intelligi,
	      necessario ex idea adæquata vel inadæquata sequi debet. At
	      quatenus mens (per <patet-ex id="301">propositionem 1
	      hujus</patet-ex>) ideas habet inadæquatas eatenus
	      necessario patitur; ergo mentis actiones ex solis ideis
	      adæquatis sequuntur et mens propterea tantum patitur quia
	      ideas habet inadæquatas. Q.E.D.</p>
	</verba>
      </entitas>

      <entitas typus="scholium" id="303sc">
	<verba>
	  <p>Videmus itaque passiones ad mentem non referri nisi
	    quatenus aliquid habet quod negationem involvit sive
	    quatenus consideratur ut naturæ pars quæ per se absque aliis
	    non potest clare et distincte percipi et hac ratione
	    ostendere possem passiones eodem modo ad res singulares ac
	    ad mentem referri nec alia ratione posse percipi sed meum
	    institutum est de sola mente humana agere.</p>
	</verba>
      </entitas>
    </entitas>


    <entitas typus="propositio" numerus="4" id="304">
      <verba>
	<p>Nulla res nisi a causa externa potest destrui.</p>
      </verba>
      
      <entitas typus="demonstratio" id="304d">
	<verba>
	  <p>Hæc propositio per se patet; definitio enim cujuscunque rei
	    ipsius rei essentiam affirmat sed non negat sive rei
	    essentiam ponit sed non tollit. Dum itaque ad rem ipsam
	    tantum, non autem ad causas externas attendimus, nihil in
	    eadem poterimus invenire quod ipsam possit
	    destruere. Q.E.D.</p>
	</verba>
      </entitas>
    </entitas>

    <entitas typus="propositio" numerus="5" id="305">
      <verba>
	<p>Res eatenus contrariæ sunt naturæ hoc est eatenus in eodem
	  subjecto esse nequeunt quatenus una alteram potest
	  destruere.</p>
      </verba>

      <entitas typus="demonstratio" id="305d">
	<verba>
	  <p>Si enim inter se convenire vel in eodem subjecto simul esse
	    possent, posset ergo in eodem subjecto aliquid dari quod
	    ipsum posset destruere, quod
	    (per <patet-ex id="304">propositionem
	    præcedentem</patet-ex>) est absurdum. Ergo res
	    etc. Q.E.D.</p>
	</verba>
      </entitas>
    </entitas>

    <entitas typus="propositio" numerus="6" id="306">
      <verba>
	<p>Unaquæque res quantum in se est, in suo esse perseverare
	  conatur.</p>
      </verba>

      <entitas typus="demonstratio" id="306d">
	<verba>
	  <p>Res enim singulares modi sunt quibus Dei attributa certo et
	    determinato modo exprimuntur
	    (per <patet-ex id="125c">corollarium propositionis 25 partis
	    I</patet-ex>) hoc est (per
	    <patet-ex id="134">propositionem 34 partis I</patet-ex>) res
	    quæ Dei potentiam qua Deus est et agit, certo et determinato
	    modo exprimunt neque ulla res aliquid in se habet a quo
	    possit destrui sive quod ejus existentiam tollat (per
	    <patet-ex id="304">propositionem 4 hujus</patet-ex>) sed
	    contra ei omni quod ejusdem existentiam potest tollere,
	    opponitur (per <patet-ex id="305">propositionem
	    præcedentem</patet-ex>) adeoque quantum potest et in se est,
	    in suo esse perseverare conatur. Q.E.D.</p>
	</verba>
      </entitas>
    </entitas>

    <entitas typus="propositio" numerus="7" id="307">
      <verba>
	<p>Conatus quo unaquæque res in suo esse perseverare conatur,
	  nihil est præter ipsius rei actualem essentiam.</p>
      </verba>

      <entitas typus="demonstratio" id="307d">
	<verba>
	  <p>Ex data cujuscunque rei essentia quædam necessario
	    sequuntur (per <patet-ex id="136">propositionem 36 partis
	    I</patet-ex>) nec res aliud possunt quam id quod ex
	    determinata earum natura necessario sequitur (per
	    <patet-ex id="129">propositionem 29 partis I</patet-ex>);
	    quare cujuscunque rei potentia sive conatus quo ipsa vel
	    sola vel cum aliis quidquam agit vel agere conatur hoc est
	    (per
	    <patet-ex id="306">propositionem 6 hujus</patet-ex>)
	    potentia sive conatus quo in suo esse perseverare conatur,
	    nihil est præter ipsius rei datam sive actualem
	    essentiam. Q.E.D.</p>
	</verba>
      </entitas>
    </entitas>

    <entitas typus="propositio" numerus="8" id="308">
      <verba>
	<p>Conatus quo unaquæque res in suo esse perseverare conatur,
	  nullum tempus finitum sed indefinitum involvit.</p>
      </verba>

      <entitas typus="demonstratio" id="308d">
	<verba>
	  <p>Si enim tempus limitatum involveret quod rei durationem
	    determinaret, tum ex sola ipsa potentia qua res existit,
	    sequeretur quod res post limitatum illud tempus non posset
	    existere sed quod deberet destrui; atqui hoc (per
	    <patet-ex id="304">propositionem 4 hujus</patet-ex>) est
	    absurdum : ergo conatus quo res existit, nullum tempus
	    definitum involvit sed contra quoniam
	    (per <patet-ex id="304">eandem propositionem 4
	    hujus</patet-ex>) si a nulla externa causa destruatur, eadem
	    potentia qua jam existit, existere perget semper, ergo hic
	    conatus tempus indefinitum involvit. Q.E.D.</p>
	</verba>
      </entitas>
    </entitas>

    <entitas typus="propositio" numerus="9" id="309">
      <verba>
	<p>Mens tam quatenus claras et distinctas quam quatenus confusas
	  habet ideas, conatur in suo esse perseverare indefinita quadam
	  duratione et hujus sui conatus est conscia.</p>
      </verba>

      <entitas typus="demonstratio" id="309d">
	<verba>
	  <p>Mentis essentia ex ideis adæquatis et inadæquatis
	    constituitur (ut in <patet-ex id="303">propositione 3
	    hujus</patet-ex> ostendimus) adeoque
	    (per <patet-ex id="307">propositionem 7 hujus</patet-ex>)
	    tam quatenus has quam quatenus illas habet, in suo esse
	    perseverare conatur idque
	    (per <patet-ex id="308">propositionem 8 hujus</patet-ex>)
	    indefinita quadam duratione. Cum autem mens
	    (per <patet-ex id="223">propositionem 23 partis
	    II</patet-ex>) per ideas affectionum corporis necessario sui
	    sit conscia, est ergo (per <patet-ex id="307">propositionem
	    7 hujus</patet-ex>) mens sui conatus conscia. Q.E.D.</p>
	</verba>
      </entitas>

      <entitas typus="scholium" id="309sc">
	<verba>
	  <p>Hic conatus cum ad mentem solam refertur, voluntas
	    appellatur sed cum ad mentem et corpus simul refertur,
	    vocatur appetitus, qui proinde nihil aliud est quam ipsa
	    hominis essentia ex cujus natura ea quæ ipsius conservationi
	    inserviunt, necessario sequuntur atque adeo homo ad eadem
	    agendum determinatus est. Deinde inter appetitum et
	    cupiditatem nulla est differentia nisi quod cupiditas ad
	    homines plerumque referatur quatenus sui appetitus sunt
	    conscii et propterea sic definiri potest nempe cupiditas est
	    appetitus cum ejusdem conscientia. Constat itaque ex his
	    omnibus nihil nos conari, velle, appetere neque cupere quia
	    id bonum esse judicamus sed contra nos propterea aliquid
	    bonum esse judicare quia id conamur, volumus, appetimus
	    atque cupimus.</p>
	</verba>
      </entitas>
    </entitas>



    <entitas typus="propositio" numerus="10" id="310">
      <verba>
	<p>Idea quæ corporis nostri existentiam secludit in nostra mente
	  dari nequit sed eidem est contraria.</p>
      </verba>

      <entitas typus="demonstratio" id="310d">
	<verba>
	  <p>Quicquid corpus nostrum potest destruere, in eodem dari
	    nequit (per <patet-ex id="305">propositionem 5
	    hujus</patet-ex>) adeoque neque ejus rei idea potest in Deo
	    dari quatenus nostri corporis ideam habet
	    (per <patet-ex id="209c">corollarium propositionis 9 partis
	    II</patet-ex>) hoc est (per
	    <patet-ex id="211">propositiones 11</patet-ex>
	    et <patet-ex id="213">13 partis II</patet-ex>) ejus rei idea
	    in nostra mente dari nequit sed contra quoniam
	    (per <patet-ex id="211">propositiones 11</patet-ex>
	    et <patet-ex id="213">13 partis II</patet-ex>) primum quod
	    mentis essentiam constituit, est idea corporis actu
	    existentis, primum et præcipuum nostræ mentis conatus est
	    (per
	    <patet-ex id="307">propositionem 7 hujus</patet-ex>)
	    corporis nostri existentiam affirmare atque adeo idea quæ
	    corporis nostri existentiam negat, nostræ menti est
	    contraria etc. Q.E.D.</p>
	</verba>
      </entitas>
    </entitas>

    <entitas typus="propositio" numerus="11" id="311">
      <verba>
	<p>Quicquid corporis nostri agendi potentiam auget vel minuit,
	  juvat vel coercet, ejusdem rei idea mentis nostræ cogitandi
	  potentiam auget vel minuit, juvat vel coercet.</p>
      </verba>

      <entitas typus="demonstratio" id="311d">
	<verba>
	  <p>Hæc propositio patet ex <patet-ex id="207">propositione 7
	      partis II</patet-ex> vel etiam
	      ex <patet-ex id="214">propositione 14 partis
	      II</patet-ex>.</p>
	</verba>
      </entitas>

      <entitas typus="scholium" id="311sc">
	<verba>
	  <p>Videmus itaque mentem magnas posse pati mutationes et jam
	    ad majorem jam autem ad minorem perfectionem transire, quæ
	    quidem passiones nobis explicant affectus lætitiæ et
	    tristitiæ. Per lætitiam itaque in sequentibus intelligam
	    passionem qua mens ad majorem perfectionem transit. Per
	    tristitiam autem passionem qua ipsa ad minorem transit
	    perfectionem. Porro affectum lætitiæ ad mentem et corpus
	    simul relatum titillationem vel hilaritatem voco, tristitiæ
	    autem dolorem vel melancholiam. Sed notandum titillationem
	    et dolorem ad hominem referri quando una ejus pars præ
	    reliquis est affecta; hilaritatem autem et melancholiam
	    quando omnes pariter sunt affectæ. Quid deinde cupiditas sit
	    in <patet-ex id="309sc">scholio propositionis 9
	    hujus</patet-ex> partis explicui et præter hos tres nullum
	    alium agnosco affectum primarium nam reliquos ex his tribus
	    oriri in sequentibus ostendam. Sed antequam ulterius pergam,
	    lubet hic fusius <patet-ex id="310">propositionem 10 hujus
	    partis</patet-ex> explicare ut clarius intelligatur qua
	    ratione idea ideæ sit contraria.</p>

	  <p>In <patet-ex id="217sc">scholio propositionis 17 partis
	      II</patet-ex> ostendimus ideam quæ mentis essentiam
	      constituit, corporis existentiam tamdiu involvere quamdiu
	      ipsum corpus existit. Deinde ex iis quæ
	      in <patet-ex id="208c">corollario propositionis 8 partis
	      II</patet-ex> et in <patet-ex id="208sc">ejusdem
	      scholio</patet-ex> ostendimus, sequitur præsentem nostræ
	      mentis existentiam ab hoc solo pendere quod scilicet mens
	      actualem corporis existentiam involvit. Denique mentis
	      potentiam qua ipsa res imaginatur earumque recordatur, ab
	      hoc etiam pendere ostendimus
	      (vide <patet-ex id="217">propositiones 17</patet-ex>
	      et <patet-ex id="218">18 partis II</patet-ex>
	      cum <patet-ex id="218sc">ejus scholio</patet-ex>) quod
	      ipsa actualem corporis existentiam involvit. Ex quibus
	      sequitur mentis præsentem existentiam ejusque imaginandi
	      potentiam tolli simulatque mens præsentem corporis
	      existentiam affirmare desinit. At causa cur mens hanc
	      corporis existentiam affirmare desinit, non potest esse
	      ipsa mens (per <patet-ex id="304">propositionem 4
	      hujus</patet-ex>) nec etiam quod corpus esse desinit. Nam
	      (per <patet-ex id="206">propositionem 6 partis
	      II</patet-ex>) causa cur mens corporis existentiam
	      affirmat, non est quia corpus existere incepit : quare per
	      eandem rationem nec ipsius corporis existentiam affirmare
	      desinit quia corpus esse desinit sed
	      (per <patet-ex id="208">propositionem 8 partis
	      II</patet-ex>) hoc ab alia idea oritur quæ nostri corporis
	      et consequenter nostræ mentis præsentem existentiam
	      secludit quæque adeo ideæ quæ nostræ mentis essentiam
	      constituit, est contraria.</p>
	</verba>
      </entitas>

    </entitas>

    <entitas typus="propositio" numerus="12" id="312">
      <verba>
	<p>Mens quantum potest ea imaginari conatur quæ corporis agendi
	  potentiam augent vel juvant.</p>
      </verba>

      <entitas typus="demonstratio" id="312d">
	<verba>
	  <p>Quamdiu humanum corpus affectum est modo qui naturam
	    corporis alicujus externi involvit tamdiu mens humana idem
	    corpus ut præsens contemplabitur
	    (per <patet-ex id="217">propositionem 17 partis
	    II</patet-ex>) et consequenter
	    (per <patet-ex id="207">propositionem 7 partis
	    II</patet-ex>) quamdiu mens aliquod externum corpus ut
	    præsens contemplatur hoc est
	    (per <patet-ex id="217sc">ejusdem propositionis 17
	    scholium</patet-ex>) imaginatur tamdiu humanum corpus
	    affectum est modo qui naturam ejusdem corporis externi
	    involvit atque adeo quamdiu mens ea imaginatur quæ corporis
	    nostri agendi potentiam augent vel juvant tamdiu corpus
	    affectum est modis qui ejusdem agendi potentiam augent vel
	    juvant (vide <patet-ex id="3p1">postulatum 1
	    hujus</patet-ex>) et consequenter
	    (per <patet-ex id="311">propositionem 11 hujus</patet-ex>)
	    tamdiu mentis cogitandi potentia augetur vel juvatur ac
	    proinde (per
	    <patet-ex id="306">propositionem 6</patet-ex>
	    vel <patet-ex id="309">9 hujus</patet-ex>) mens quantum
	    potest eadem imaginari conatur. Q.E.D.</p>
	</verba>
      </entitas>
    </entitas>

    <entitas typus="propositio" numerus="13" id="313">
      <verba>
	<p>Cum mens ea imaginatur quæ corporis agendi potentiam minuunt
	  vel coercent, conatur quantum potest rerum recordari quæ horum
	  existentiam secludunt.</p>
      </verba>

      <entitas typus="demonstratio" id="313d">
	<verba>
	  <p>Quamdiu mens quicquam tale imaginatur tamdiu mentis et
	    corporis potentia minuitur vel coercetur (ut
	    in <patet-ex id="312">præcedenti propositione</patet-ex>
	    demonstravimus) et nihilominus id tamdiu imaginabitur donec
	    mens aliud imaginetur quod hujus præsentem existentiam
	    secludat (per <patet-ex id="217">propositionem 17 partis
	    II</patet-ex>) hoc est (ut modo ostendimus) mentis et
	    corporis potentia tamdiu minuitur vel coercetur donec mens
	    aliud imaginetur quod hujus existentiam secludit quodque
	    adeo mens (per <patet-ex id="309">propositionem 9
	    hujus</patet-ex>) quantum potest imaginari vel recordari
	    conabitur. Q.E.D.</p>
	</verba>
      </entitas>

      <entitas typus="corollarium" id="313c">
	<verba>
	  <p>Hinc sequitur quod mens ea imaginari aversatur quæ ipsius
	    et corporis potentiam minuunt vel coercent.</p>
	</verba>
      </entitas>

      <entitas typus="scholium" id="313sc">
	<verba>
	  <p>Ex his clare intelligimus quid amor quidque odium
	    sit. Nempe amor nihil aliud est quam lætitia concomitante
	    idea causæ externæ et odium nihil aliud quam tristitia
	    concomitante idea causæ externæ. Videmus deinde quod ille
	    qui amat necessario conatur rem quam amat præsentem habere
	    et conservare et contra qui odit, rem quam odio habet,
	    amovere et destruere conatur. Sed de his omnibus in
	    sequentibus prolixius.</p>
	</verba>
      </entitas>
    </entitas>

    <entitas typus="propositio" numerus="14" id="314">
      <verba>
	<p>Si mens duobus affectibus simul affecta semel fuit, ubi
	  postea eorum alterutro afficietur, afficietur etiam
	  altero.</p>
      </verba>
      
      <entitas typus="demonstratio" id="314d">
	<verba>
	  <p>Si corpus humanum a duobus corporibus simul affectum semel
	    fuit, ubi mens postea eorum alterutrum imaginatur, statim et
	    alterius recordabitur (per <patet-ex id="218">propositionem
	    18 partis II</patet-ex>). At mentis imaginationes magis
	    nostri corporis affectus quam corporum externorum naturam
	    indicant (per <patet-ex id="216c2">corollarium II
	    propositionis 16 partis II</patet-ex>) : ergo si corpus et
	    consequenter mens (vide
	    <patet-ex id="3d3">definitionem 3 hujus</patet-ex>) duobus
	    affectibus semel affecta fuit, ubi postea eorum alterutro
	    afficietur, afficietur etiam altero. Q.E.D.</p>
	</verba>
      </entitas>
    </entitas>

    <entitas typus="propositio" numerus="15" id="315">
      <verba>
	<p>Res quæcunque potest esse per accidens causa lætitiæ,
	  tristitiæ vel cupiditatis.</p>
      </verba>

      <entitas typus="demonstratio" id="315d">
	<verba>
	  <p>Ponatur mens duobus affectibus simul affici, uno scilicet
	    qui ejus agendi potentiam neque auget neque minuit et altero
	    qui eandem vel auget vel minuit
	    (vide <patet-ex id="3p1">postulatum 1 hujus</patet-ex>). Ex
	    <patet-ex id="314">præcedenti propositione</patet-ex> patet
	    quod ubi mens postea illo a sua vera causa quæ (per
	    hypothesin) per se ejus cogitandi potentiam nec auget nec
	    minuit, afficietur, statim et hoc altero qui ipsius
	    cogitandi potentiam auget vel minuit hoc est
	    (per <patet-ex id="311sc">scholium propositionis 11
	    hujus</patet-ex>) lætitia vel tristitia afficietur atque
	    adeo illa res non per se sed per accidens causa erit lætitiæ
	    vel tristitiæ. Atque hac eadem via facile ostendi potest rem
	    illam posse per accidens causam esse cupiditatis. Q.E.D.</p>
	</verba>
      </entitas>

      <entitas typus="corollarium" id="315c">
	<verba>
	  <p>Ex eo solo quod rem aliquam affectu lætitiæ vel tristitiæ
	    cujus ipsa non est causa efficiens, contemplati sumus,
	    eandem amare vel odio habere possumus.</p>
	</verba>

	<entitas typus="demonstratio" id="315cd">
	  <verba>
	    <p>Nam ex hoc solo fit (per <patet-ex id="314">propositionem
		14 hujus</patet-ex>) ut mens hanc rem postea imaginando
		affectu lætitiæ vel tristitiæ afficiatur hoc est
		(per <patet-ex id="311sc">scholium propositionis 11
		hujus</patet-ex>) ut mentis et corporis potentia
		augeatur vel minuatur etc. Et consequenter
		(per <patet-ex id="312">propositionem 12
		hujus</patet-ex>) ut mens eandem imaginari cupiat vel
		(per <patet-ex id="313c">corollarium propositionis 13
		hujus</patet-ex>) aversetur hoc est
		(per <patet-ex id="313sc">scholium propositionis 13
		hujus</patet-ex>) ut eandem amet vel odio
		habeat. Q.E.D.</p>
	  </verba>
	</entitas>
      </entitas>

      <entitas typus="scholium" id="315sc">
	<verba>
	  <p>Hinc intelligimus qui fieri potest ut quædam amemus vel
	    odio habeamus absque ulla causa nobis cognita sed tantum ex
	    sympathia (ut aiunt) et antipathia. Atque huc referenda
	    etiam ea objecta quæ nos lætitia vel tristitia afficiunt ex
	    eo solo quod aliquid simile habent objectis quæ nos iisdem
	    affectibus afficere solent ut in sequentibus propositionibus
	    ostendam. Scio equidem auctores qui primi hæc nomina
	    sympathiæ et antipathiæ introduxerunt, significare iisdem
	    voluisse rerum occultas quasdam qualitates sed nihilominus
	    credo nobis licere per eadem notas vel manifestas etiam
	    qualitates intelligere.</p>
	</verba>
      </entitas>
    </entitas>

    <entitas typus="propositio" numerus="16" id="316">
      <verba>
	<p>Ex eo solo quod rem aliquam aliquid habere imaginamur simile
	  objecto quod mentem lætitia vel tristitia afficere solet,
	  quamvis id in quo res objecto est similis, non sit horum
	  affectuum efficiens causa, eam tamen amabimus vel odio
	  habebimus.</p>
      </verba>

      <entitas typus="demonstratio" id="316d">
	<verba>
	  <p>Id quod simile est objecto, in ipso objecto (per
	    hypothesin) cum affectu lætitiæ vel tristitiæ contemplati
	    sumus atque adeo (per <patet-ex id="314">propositionem 14
	    hujus</patet-ex>) cum mens ejus imagine afficietur, statim
	    etiam hoc vel illo afficietur affectu et consequenter res
	    quam hoc idem habere percipimus, erit
	    (per <patet-ex id="315">propositionem 15 hujus</patet-ex>)
	    per accidens lætitiæ vel tristitiæ causa adeoque
	    (per <patet-ex id="315c">præcedens corollarium</patet-ex>)
	    quamvis id in quo objecto est similis, non sit horum
	    affectuum causa efficiens, eam tamen amabimus vel odio
	    habebimus. Q.E.D.</p>
	</verba>
      </entitas>
    </entitas>
    
    <entitas typus="propositio" numerus="17" id="317">
      <verba>
	<p>Si rem quæ nos tristitiæ affectu afficere solet, aliquid
	  habere imaginamur simile alteri quæ nos æque magno lætitiæ
	  affectu solet afficere, eandem odio habebimus et simul
	  amabimus.</p>
      </verba>
      
      <entitas typus="demonstratio" id="317d">
	<verba>
	  <p>Est enim (per hypothesin) hæc res per se tristitiæ causa et
	    (per <patet-ex id="313sc">scholium propositionis 13
	    hujus</patet-ex>) quatenus eandem hoc affectu imaginamur,
	    eandem odio habemus et quatenus præterea aliquid habere
	    imaginamur simile alteri quæ nos æque magno lætitiæ affectu
	    afficere solet, æque magno lætitiæ conamine amabimus (per
	    <patet-ex id="316">propositionem præcedentem</patet-ex>)
	    atque adeo eandem odio habebimus et simul
	    amabimus. Q.E.D.</p>
	</verba>
      </entitas>
      
      <entitas typus="scholium" id="317sc">
	<verba>
	  <p>Hæc mentis constitutio quæ scilicet ex duobus contrariis
	    affectibus oritur, animi vocatur fluctuatio, quæ proinde
	    affectum respicit ut dubitatio imaginationem
	    (vide <patet-ex id="244sc">scholium propositionis 44 partis
	    II</patet-ex>) nec animi fluctuatio et dubitatio inter se
	    differunt nisi secundum majus et minus. Sed notandum me in
	    propositione præcedenti has animi fluctuationes ex causis
	    deduxisse quæ per se unius et per accidens alterius affectus
	    sunt causa; quod ideo feci quia sic facilius ex
	    præcedentibus deduci poterant; at non quod negem animi
	    fluctuationes plerumque oriri ab objecto quod utriusque
	    affectus sit efficiens causa. Nam corpus humanum
	    (per <patet-ex id="213p1">postulatum 1 partis II</patet-ex>)
	    ex plurimis diversæ naturæ individuis componitur atque adeo
	    (per
	    <patet-ex id="213a1a">axioma 1 post lemma 3, quod vide post
	      propositionem 13 partis II</patet-ex>) ab uno eodemque
	      corpore plurimis diversisque modis potest affici et contra
	      quia una eademque res multis modis potest affici, multis
	      ergo etiam diversisque modis unam eandemque corporis
	      partem afficere poterit. Ex quibus facile concipere
	      possumus unum idemque objectum posse esse causam multorum
	      contrariorumque affectuum.</p>
	</verba>
      </entitas>
    </entitas>

    <entitas typus="propositio" numerus="18" id="318">
      <verba>
	<p>Homo ex imagine rei præteritæ aut futuræ eodem lætitiæ et
	  tristitiæ affectu afficitur ac ex imagine rei præsentis.</p>
      </verba>
      
      <entitas typus="demonstratio" id="318d">
	<verba>
	  <p>Quamdiu homo rei alicujus imagine affectus est, rem ut
	    præsentem tametsi non existat, contemplabitur (per
	    <patet-ex id="217">propositionem 17 partis II</patet-ex> cum
	    <patet-ex id="217c">ejusdem corollario</patet-ex>) nec ipsam
	    ut præteritam aut futuram imaginatur nisi quatenus ejus
	    imago juncta est imagini temporis præteriti aut futuri (vide
	    <patet-ex id="244sc">scholium propositionis 44 partis
	      II</patet-ex>). Quare rei imago in se sola considerata
	      eadem est sive ad tempus futurum vel præteritum sive ad
	      præsens referatur hoc est
	      (per <patet-ex id="216c2">corollarium II propositionis 16
	      partis II</patet-ex>) corporis constitutio seu affectus
	      idem est sive imago sit rei præteritæ vel futuræ sive
	      præsentis atque adeo affectus lætitiæ et tristitiæ idem
	      est sive imago sit rei præteritæ aut futuræ sive
	      præsentis. Q.E.D.</p>
	</verba>
      </entitas>

      <entitas typus="scholium" numerus="1" id="318sc1">
	<verba>
	  <p>Rem eatenus præteritam aut futuram hic voco quatenus ab
	    eadem affecti fuimus aut afficiemur exempli gratia quatenus
	    ipsam vidimus aut videbimus, nos refecit aut reficiet, nos
	    læsit aut lædet etc. Quatenus enim eandem sic imaginamur
	    eatenus ejus existentiam affirmamus hoc est corpus nullo
	    affectu afficitur qui rei existentiam secludat atque adeo
	    (per <patet-ex id="217">propositionem 17 partis
	    II</patet-ex>) corpus ejusdem rei imagine eodem modo
	    afficitur ac si res ipsa præsens adesset. Verumenimvero quia
	    plerumque fit ut ii qui plura sunt experti, fluctuent
	    quamdiu rem ut futuram vel præteritam contemplantur deque
	    rei eventu ut plurimum dubitent
	    (vide <patet-ex id="244sc">scholium propositionis 44 partis
	    II</patet-ex>) hinc fit ut affectus qui ex similibus rerum
	    imaginibus oriuntur, non sint adeo constantes sed ut
	    plerumque aliarum rerum imaginibus perturbentur donec
	    homines de rei eventu certiores fiant.</p>
	</verba>
      </entitas>
      
      <entitas typus="scholium" numerus="2" id="318sc2">
	<verba>
	  <p>Ex modo dictis intelligimus quid sit spes, metus,
	    securitas, desperatio, gaudium et conscientiæ morsus. Spes
	    namque nihil aliud est quam inconstans lætitia orta ex
	    imagine rei futuræ vel præteritæ de cujus eventu dubitamus,
	    metus contra inconstans tristitia ex rei dubiæ imagine etiam
	    orta. Porro si horum affectuum dubitatio tollatur, ex spe
	    sit securitas et ex metu desperatio nempe lætitia vel
	    tristitia orta ex imagine rei quam metuimus vel
	    speravimus. Gaudium deinde est lætitia orta ex imagine rei
	    præteritæ de cujus eventu dubitavimus. Conscientiæ denique
	    morsus est tristitia opposita gaudio.</p>
	</verba>
      </entitas>
    </entitas>

    <entitas typus="propositio" numerus="19" id="319">
      <verba>
	<p>Qui id quod amat destrui imaginatur, contristabitur; si
	  contra autem conservari, lætabitur.</p>
      </verba>
      
      <entitas typus="demonstratio" id="319d">
	<verba>
	  <p>Mens quantum potest ea imaginari conatur quæ corporis
	    agendi potentiam augent vel juvant
	    (per <patet-ex id="312">propositionem 12 hujus</patet-ex>)
	    hoc est (per <patet-ex id="313sc">scholium propositionis 13
	    hujus</patet-ex>) ea quæ amat. At imaginatio ab iis juvatur
	    quæ rei existentiam ponunt et contra coercetur iis quæ rei
	    existentiam secludunt (per <patet-ex id="217">propositionem
	    17 partis II</patet-ex>); ergo rerum imagines quæ rei
	    existentiam ponunt, mentis conatum quo rem amatam imaginari
	    conatur, juvant hoc est (per <patet-ex id="311sc">scholium
	    propositionis 11 hujus</patet-ex>) lætitia mentem afficiunt
	    et quæ contra rei amatæ existentiam secludunt, eundem mentis
	    conatum coercent hoc est (per <patet-ex id="311sc">idem
	    scholium</patet-ex>) tristitia mentem afficiunt. Qui itaque
	    id quod amat destrui imaginatur, contristabitur,
	    etc. Q.E.D.</p>
	</verba>
      </entitas>
    </entitas>
    
    <entitas typus="propositio" numerus="20" id="320">
      <verba>
	<p>Qui id quod odio habet, destrui imaginatur, lætabitur.</p>
      </verba>

      <entitas typus="demonstratio" id="320d">
	<verba>
	  <p>Mens (per <patet-ex id="313">13 propositionem
	      hujus</patet-ex>) ea imaginari conatur quæ rerum
	      existentiam quibus corporis agendi potentia minuitur vel
	      coercetur, secludunt hoc est
	      (per <patet-ex id="313sc">scholium ejusdem
	      propositionis</patet-ex>) ea imaginari conatur quæ rerum
	      quas odio habet, existentiam secludunt atque adeo rei
	      imago quæ existentiam ejus quod mens odio habet, secludit,
	      hunc mentis conatum juvat hoc est
	      (per <patet-ex id="311sc">scholium propositionis 11
	      hujus</patet-ex>) mentem lætitia afficit. Qui itaque id
	      quod odio habet, destrui imaginatur, lætabitur. Q.E.D.</p>
	</verba>
      </entitas>
    </entitas>

    <entitas typus="propositio" numerus="21" id="321">
      <verba>
	<p>Qui id quod amat lætitia vel tristitia affectum imaginatur,
	  lætitia etiam vel tristitia afficietur et uterque hic affectus
	  major aut minor erit in amante prout uterque major aut minor
	  est in re amata.</p>
      </verba>

      <entitas typus="demonstratio" id="321d">
	<verba>
	  <p>Rerum imagines (ut in <patet-ex id="319">propositione 19
	      hujus</patet-ex> demonstravimus) quæ rei amatæ existentiam
	      ponunt, mentis conatum quo ipsam rem amatam imaginari
	      conatur, juvant. Sed lætitia existentiam rei lætæ ponit et
	      eo magis quo lætitiæ affectus major est : est enim
	      (per <patet-ex id="311sc">scholium propositionis 11
	      hujus</patet-ex>) transitio ad majorem perfectionem : ergo
	      imago lætitiæ rei amatæ in amante ipsius mentis conatum
	      juvat hoc est (per <patet-ex id="311sc">scholium
	      propositionis 11 hujus</patet-ex>) amantem lætitia afficit
	      et eo majore quo major hic affectus in re amata
	      fuerit. Quod erat primum. Deinde quatenus res aliqua
	      tristitia afficitur eatenus destruitur et eo magis quo
	      majore afficitur tristitia (per
	    <patet-ex id="311sc">idem scholium propositionis 11
	      hujus</patet-ex>) adeoque
	      (per <patet-ex id="319">propositionem 19 hujus</patet-ex>)
	      qui id quod amat tristitia affici imaginatur, tristitia
	      etiam afficietur et eo majore quo major hic affectus in re
	      amata fuerit. Q.E.D.</p>
	</verba>
      </entitas>
    </entitas>

    <entitas typus="propositio" numerus="22" id="322">
      <verba>
	<p>Si aliquem imaginamur lætitia afficere rem quam amamus, amore
	  erga eum afficiemur. Si contra eundem imaginamur tristitia
	  eandem afficere, contra odio etiam contra ipsum
	  afficiemur.</p>
      </verba>

      <entitas typus="demonstratio" id="322d">
	<verba>
	  <p>Qui rem quam amamus lætitia vel tristitia afficit, ille nos
	    lætitia vel tristitia etiam afficit si nimirum rem amatam
	    lætitia illa vel tristitia affectam imaginamur (per
	    <patet-ex id="321">præcedentem propositionem</patet-ex>). At
	    hæc lætitia vel tristitia in nobis supponitur dari
	    concomitante idea causæ externæ; ergo
	    (per <patet-ex id="313sc">scholium propositionis 13
	    hujus</patet-ex>) si aliquem imaginamur lætitia vel
	    tristitia afficere rem quam amamus, erga eundem amore vel
	    odio afficiemur. Q.E.D.</p>
	</verba>
      </entitas>

      <entitas typus="scholium" id="322sc">
	<verba>
	  <p><patet-ex id="321">Propositio 21</patet-ex> nobis explicat
	    quid sit commiseratio quam definire possumus quod sit
	    tristitia orta ex alterius damno. Quo autem nomine
	    appellanda sit lætitia quæ ex alterius bono oritur,
	    nescio. Porro amorem erga illum qui alteri bene fecit,
	    favorem et contra odium erga illum qui alteri male fecit,
	    indignationem appellabimus. Denique notandum nos non tantum
	    misereri rei quam amavimus (ut
	    in <patet-ex id="321">propositione 21</patet-ex> ostendimus)
	    sed etiam ejus quam antea nullo affectu prosecuti sumus modo
	    eam nobis similem judicemus (ut infra ostendam) atque adeo
	    ei etiam favere qui simili bene fecit et contra in eum
	    indignari qui simili damnum intulit.</p>
	</verba>
      </entitas>
    </entitas>

    <entitas typus="propositio" numerus="23" id="323">
      <verba>
	<p>Qui id quod odio habet, tristitia affectum imaginatur,
	  lætabitur; si contra idem lætitia affectum esse imaginetur,
	  contristabitur et uterque hic affectus major aut minor erit
	  prout ejus contrarius major aut minor est in eo quod odio
	  habet.</p>
      </verba>

      <entitas typus="demonstratio" id="323d">
	<verba>
	  <p>Quatenus res odiosa tristitia afficitur eatenus destruitur
	    et eo magis quo majore tristitia afficitur
	    (per <patet-ex id="311sc">scholium propositionis 11
	    hujus</patet-ex>). Qui igitur
	    (per <patet-ex id="320">propositionem 20 hujus</patet-ex>)
	    rem quam odio habet, tristitia affici imaginatur, lætitia
	    contra afficietur et eo majore quo majore tristitia rem
	    odiosam affectam esse imaginatur; quod erat primum. Deinde
	    lætitia existentiam rei lætæ ponit
	    (per <patet-ex id="311sc">idem scholium propositionis 11
	    hujus</patet-ex>) et eo magis quo major lætitia
	    concipitur. Si quis eum quem odio habet, lætitia affectum
	    imaginatur, hæc imaginatio
	    (per <patet-ex id="313">propositionem 13 hujus</patet-ex>)
	    ejusdem conatum coercebit hoc est
	    (per <patet-ex id="311sc">scholium propositionis 11
	    hujus</patet-ex>) is qui odio habet, tristitia afficietur
	    etc. Q.E.D.</p>
	</verba>
      </entitas>

      <entitas typus="scholium" id="323sc">
	<verba>
	  <p>Hæc lætitia vix solida et absque ullo animi conflictu esse
	    potest. Nam (ut statim in <patet-ex id="327">propositione 27
	    hujus</patet-ex> ostendam) quatenus rem sibi similem
	    tristitiæ affectu affici imaginatur eatenus contristari
	    debet et contra si eandem lætitia affici imaginetur. Sed hic
	    ad solum odium attendimus.</p>
	</verba>
      </entitas>
    </entitas>

    <entitas typus="propositio" numerus="24" id="324">
      <verba>
	<p>Si aliquem imaginamur lætitia afficere rem quam odio habemus,
	  odio etiam erga eum afficiemur. Si contra eundem imaginamur
	  tristitia eandem rem afficere, amore erga ipsum
	  afficiemur.</p>
      </verba>

      <entitas typus="demonstratio" id="324d">
	<verba>
	  <p>Demonstratur eodem modo hæc propositio
	    ac <patet-ex id="322">propositio 22 hujus, quam
	    vide</patet-ex>. <patet-ex
	    id="313sc"/><patet-ex id="321"/> </p>
	</verba>
      </entitas>

      <entitas typus="scholium" id="324sc">
	<verba>
	  <p>Hi et similes odii affectus ad invidiam referuntur, quæ
	    propterea nihil aliud est quam ipsum odium quatenus id
	    consideratur hominem ita disponere ut malo alterius gaudeat
	    et contra ut ejusdem bono contristetur.</p>
	</verba>
      </entitas>
    </entitas>

    <entitas typus="propositio" numerus="25" id="325">
      <verba>
	<p>Id omne de nobis deque re amata affirmare conamur quod nos
	  vel rem amatam lætitia afficere imaginamur et contra id omne
	  negare quod nos vel rem amatam tristitia afficere
	  imaginamur.</p>
      </verba>

      <entitas typus="demonstratio" id="325d">
	<verba>
	  <p>Quod rem amatam lætitia vel tristitia afficere imaginamur,
	    id nos lætitia vel tristitia afficit
	    (per <patet-ex id="321">propositionem 21
	    hujus</patet-ex>). At mens
	    (per <patet-ex id="312">propositionem 12 hujus</patet-ex>)
	    ea quæ nos lætitia afficiunt, quantum potest conatur
	    imaginari hoc est (per <patet-ex id="217">propositionem 17
	    partis II</patet-ex> et <patet-ex id="217c">ejus
	    corollarium</patet-ex>) ut præsentia contemplari et contra
	    (per <patet-ex id="313">propositionem 13 hujus</patet-ex>)
	    quæ nos tristitia afficiunt, eorum existentiam secludere;
	    ergo id omne de nobis deque re amata affirmare conamur quod
	    nos vel rem amatam lætitia afficere imaginamur et
	    contra. Q.E.D.</p>
	</verba>
      </entitas>
    </entitas>

    <entitas typus="propositio" numerus="26" id="326">
      <verba>
	<p>Id omne de re quam odio habemus, affirmare conamur quod ipsam
	  tristitia afficere imaginamur et id contra negare quod ipsam
	  lætitia afficere imaginamur.</p>
      </verba>

      <entitas typus="demonstratio" id="326d">
	<verba>
	  <p>Sequitur hæc propositio ex <patet-ex id="323">propositione
	      23</patet-ex> ut præcedens ex propositione 21 hujus.</p>
	</verba>
      </entitas>

      <entitas typus="scholium" id="326sc">
	<verba>
	  <p>His videmus facile contingere ut homo de se deque re amata
	    plus justo et contra de re quam odit, minus justo sentiat,
	    quæ quidem imaginatio quando ipsum hominem respicit qui de
	    se plus justo sentit, superbia vocatur et species delirii
	    est quia homo oculis apertis somniat se omnia illa posse quæ
	    sola imaginatione assequitur quæque propterea veluti realia
	    contemplatur iisque exultat quamdiu ea imaginari non potest
	    quæ horum existentiam secludunt et ipsius agendi potentiam
	    determinant. Est igitur superbia lætitia ex eo orta quod
	    homo de se plus justo sentit. Deinde lætitia quæ ex eo
	    oritur quod homo de alio plus justo sentit, existimatio
	    vocatur et illa denique despectus quæ ex eo oritur quod de
	    alio minus justo sentit.</p>
	</verba>
      </entitas>
    </entitas>

    <entitas typus="propositio" numerus="27" id="327">
      <verba>
	<p>Ex eo quod rem nobis similem et quam nullo affectu prosecuti
	  sumus, aliquo affectu affici imaginamur, eo ipso simili
	  affectu afficimur.</p>
      </verba>

      <entitas typus="demonstratio" id="327d">
	<verba>
	  <p>Rerum imagines sunt corporis humani affectiones quarum ideæ
	    corpora externa veluti nobis præsentia repræsentant (per
	    <patet-ex id="217sc">scholium propositionis 17 partis
	      II</patet-ex>) hoc est
	      (per <patet-ex id="216">propositionem 16 partis
	      II</patet-ex>) quarum ideæ naturam nostri corporis et
	      simul præsentem externi corporis naturam involvunt. Si
	      igitur corporis externi natura similis sit naturæ nostri
	      corporis, tum idea corporis externi quod imaginamur
	      affectionem nostri corporis involvet similem affectioni
	      corporis externi et consequenter si aliquem nobis similem
	      aliquo affectu affectum imaginamur, hæc imaginatio
	      affectionem nostri corporis huic affectui similem exprimet
	      adeoque ex hoc quod rem aliquam nobis similem aliquo
	      affectu affici imaginamur, simili cum ipsa affectu
	      afficimur. Quod si rem nobis similem odio habeamus,
	      eatenus (per
	    <patet-ex id="323">propositionem 23 hujus</patet-ex>)
	    contrario affectu cum ipsa afficiemur, non autem
	    simili. Q.E.D.</p>
	</verba>
      </entitas>

      <entitas typus="scholium" id="327sc">
	<verba>
	  <p>Hæc affectuum imitatio quando ad tristitiam refertur,
	    vocatur commiseratio (de qua
	    vide <patet-ex id="322sc">scholium propositionis 22
	    hujus</patet-ex>) sed ad cupiditatem relata æmulatio, quæ
	    proinde nihil aliud est quam alicujus rei cupiditas quæ in
	    nobis ingeneratur ex eo quod alios nobis similes eandem
	    cupiditatem habere imaginamur.</p>
	</verba>
      </entitas>

      <entitas typus="corollarium" numerus="1" id="327c1">
	<verba>
	  <p>Si aliquem quem nullo affectu prosecuti sumus, imaginamur
	    lætitia afficere rem nobis similem, amore erga eundem
	    afficiemur. Si contra eundem imaginamur eandem tristitia
	    afficere, odio erga ipsum afficiemur.</p>
	</verba>

	<entitas typus="demonstratio" id="327c1d">
	  <verba>
	    <p>Hoc eodem modo ex <patet-ex id="327">propositione
		præcedenti</patet-ex> demonstratur ac propositio 22
		hujus ex propositione 21.</p>
	  </verba>
	</entitas>
      </entitas>

      <entitas typus="corollarium" numerus="2" id="327c2">
	<verba>
	  <p>Rem cujus nos miseret, odio habere non possumus ex eo quod
	    ipsius miseria nos tristitia afficit.</p>
	</verba>

	<entitas typus="demonstratio" id="327c2d">
	  <verba>
	    <p>Si enim ex eo nos eandem odio habere possemus, tum (per
	      <patet-ex id="323">propositionem 23 hujus</patet-ex>) ex
	      ipsius tristitia lætaremur, quod est contra
	      hypothesin.</p>
	  </verba>
	</entitas>
      </entitas>

      <entitas typus="corollarium" numerus="3" id="327c3">
	<verba>
	  <p>Rem cujus nos miseret, a miseria quantum possumus liberare
	    conabimur.</p>
	</verba>

	<entitas typus="demonstratio" id="327c3d">
	  <verba>
	    <p>Id quod rem cujus nos miseret, tristitia afficit, nos
	      simili etiam tristitia afficit
	      (per <patet-ex id="327">propositionem
	      præcedentem</patet-ex>) adeoque omne id quod ejus rei
	      existentiam tollit sive quod rem destruit, comminisci
	      conabimur (per <patet-ex id="313">propositionem 13
	      hujus</patet-ex>) hoc est
	      (per <patet-ex id="309sc">scholium propositionis 9
	      hujus</patet-ex>) id destruere appetemus sive ad id
	      destruendum determinabimur atque adeo rem cujus miseremur,
	      a sua miseria liberare conabimur. Q.E.D.</p>
	  </verba>
	</entitas>

	<entitas typus="scholium" id="327c3sc">
	  <verba>
	    <p>Hæc voluntas sive appetitus benefaciendi qui ex eo oritur
	      quod rei in quam beneficium conferre volumus, nos miseret,
	      benevolentia vocatur, quæ proinde nihil aliud est quam
	      cupiditas ex commiseratione orta. Cæterum de amore et odio
	      erga illum qui rei quam nobis similem esse imaginamur,
	      bene aut male fecit, vide <patet-ex id="322sc">scholium
	      propositionis 22 hujus</patet-ex>.</p>
	  </verba>
	</entitas>
      </entitas>
    </entitas>

    <entitas typus="propositio" numerus="28" id="328">
      <verba>
	<p>Id omne quod ad lætitiam conducere imaginamur, conamur
	  promovere ut fiat; quod vero eidem repugnare sive ad
	  tristitiam conducere imaginamur, amovere vel destruere
	  conamur.</p>
      </verba>

      <entitas typus="demonstratio" id="328d">
	<verba>
	  <p>Quod ad lætitiam conducere imaginamur, quantum possumus
	    imaginari conamur (per <patet-ex id="312">propositionem 12
	    hujus</patet-ex>) hoc est
	    (per <patet-ex id="217">propositionem 17 partis
	    II</patet-ex>) id quantum possumus conabimur ut præsens sive
	    ut actu existens contemplari. Sed mentis conatus seu
	    potentia in cogitando æqualis et simul natura est cum
	    corporis conatu seu potentia in agendo (ut clare sequitur ex
	    <patet-ex id="207c">corollario propositionis 7</patet-ex> et
	    <patet-ex id="211c">corollario propositionis 11 partis
	      II</patet-ex>) : ergo ut id existat absolute conamur sive
	      (quod per <patet-ex id="309sc">scholium propositionis 9
	      hujus</patet-ex> idem est) appetimus et intendimus; quod
	      erat primum. Deinde si id quod tristitiæ causam esse
	      credimus hoc est (per <patet-ex id="313sc">scholium
	      propositionis 13 hujus</patet-ex>) si id quod odio
	      habemus, destrui imaginamur, lætabimur
	      (per <patet-ex id="320">propositionem 20 hujus</patet-ex>)
	      adeoque idem (per primam hujus partem) conabimur destruere
	      sive (per <patet-ex id="313">propositionem 13
	      hujus</patet-ex>) a nobis amovere ne ipsum ut præsens
	      contemplemur, quod erat secundum. Ergo id omne quod ad
	      lætitiam etc. Q.E.D.</p>
	</verba>
      </entitas>
    </entitas>

    <entitas typus="propositio" numerus="29" id="329">
      <verba>
	<p>Nos id omne etiam agere conabimur quod homines cum lætitia
	  aspicere imaginamur et contra id agere aversabimur quod
	  homines aversari imaginamur.</p>
      </verba>

      <entitas typus="demonstratio" id="329d">
	<verba>
	  <p>Ex eo quod imaginamur homines aliquid amare vel odio
	    habere, nos idem amabimus vel odio habebimus (per
	    <patet-ex id="327">propositionem 27 hujus</patet-ex>) hoc
	    est (per <patet-ex id="313sc">scholium propositionis 13
	    hujus</patet-ex>) eo ipso ejus rei præsentia lætabimur vel
	    contristabimur adeoque (per <patet-ex id="328">præcedentem
	    propositionem</patet-ex>) id omne quod homines amare sive
	    cum lætitia aspicere imaginamur, conabimur agere
	    etc. Q.E.D.</p>
	</verba>
      </entitas>

      <entitas typus="scholium" id="329sc">
	<verba>
	  <p>Hic conatus aliquid agendi et etiam omittendi ea sola de
	    causa ut hominibus placeamus, vocatur ambitio præsertim
	    quando adeo impense vulgo placere conamur ut cum nostro aut
	    alterius damno quædam agamus vel omittamus; alias humanitas
	    appellari solet. Deinde lætitiam qua alterius actionem qua
	    nos conatus est delectari, imaginamur, laudem voco;
	    tristitiam vero qua contra ejusdem actionem aversamur,
	    vituperium voco.</p>
	</verba>
      </entitas>
    </entitas>

    <entitas typus="propositio" numerus="30" id="330">
      <verba>
	<p>Si quis aliquid egit quod reliquos lætitia afficere
	  imaginatur, is lætitia concomitante idea sui tanquam causa
	  afficietur sive se ipsum cum lætitia contemplabitur. Si contra
	  aliquid egit quod reliquos tristitia afficere imaginatur, se
	  ipsum cum tristitia contra contemplabitur.</p>
      </verba>

      <entitas typus="demonstratio" id="330d">
	<verba>
	  <p>Qui se reliquos lætitia vel tristitia afficere imaginatur,
	    eo ipso (per <patet-ex id="327">propositionem 27
	    hujus</patet-ex>) lætitia vel tristitia afficietur. Cum
	    autem homo (per <patet-ex id="219">propositiones
	    19</patet-ex> et <patet-ex id="223">23 partis II</patet-ex>)
	    sui sit conscius per affectiones quibus ad agendum
	    determinatur, ergo qui aliquid egit quod ipse imaginatur
	    reliquos lætitia afficere, lætitia cum conscientia sui
	    tanquam causa afficietur sive seipsum cum lætitia
	    contemplabitur et contra. Q.E.D.</p>
	</verba>
      </entitas>

      <entitas typus="scholium" id="330sc">
	<verba>
	  <p>Cum amor (per <patet-ex id="313sc">scholium propositionis
	      13 hujus</patet-ex>) sit lætitia concomitante idea causæ
	      externæ et odium tristitia concomitante etiam idea causæ
	      externæ, erit ergo hæc lætitia et tristitia amoris et odii
	      species. Sed quia amor et odium ad objecta externa
	      referuntur, ideo hos affectus aliis nominibus
	      significabimus nempe lætitiam concomitante idea causæ
	      internæ gloriam et tristitiam huic contrariam pudorem
	      appellabimus : intellige quando lætitia vel tristitia ex
	      eo oritur quod homo se laudari vel vituperari credit,
	      alias lætitiam concomitante idea causæ internæ
	      acquiescentiam in se ipso, tristitiam vero eidem
	      contrariam p&oelig;nitentiam vocabo. Deinde quia (per
	    <patet-ex id="217c">corollarium propositionis 17 partis
	      II</patet-ex>) fieri potest ut lætitia qua aliquis se
	      reliquos afficere imaginatur, imaginaria tantum sit et
	      (per
	    <patet-ex id="325">propositionem 25 hujus</patet-ex>)
	    unusquisque de se id omne conatur imaginari quod se lætitia
	    afficere imaginatur, facile ergo fieri potest ut gloriosus
	    superbus sit et se omnibus gratum esse imaginetur quando
	    omnibus molestus est.</p>
	</verba>
      </entitas>
    </entitas>

    <entitas typus="propositio" numerus="31" id="331">
      <verba>
	<p>Si aliquem imaginamur amare vel cupere vel odio habere
	  aliquid quod ipsi amamus, cupimus vel odio habemus, eo ipso
	  rem constantius amabimus, etc. Si autem id quod amamus, eum
	  aversari imaginamur vel contra, tum animi fluctuationem
	  patiemur.</p>
      </verba>

      <entitas typus="demonstratio" id="331d">
	<verba>
	  <p>Ex eo solo quod aliquem aliquid amare imaginamur, eo ipso
	    idem amabimus (per <patet-ex id="327">propositionem 27
	    hujus</patet-ex>). At sine hoc nos idem amare supponimus;
	    accedit ergo amori nova causa a qua fovetur atque adeo id
	    quod amamus hoc ipso constantius amabimus. Deinde ex eo quod
	    aliquem aliquid aversari imaginamur, idem aversabimur (per
	    <patet-ex id="327">eandem propositionem</patet-ex>). At si
	    supponamus nos eodem tempore id ipsum amare, eodem ergo
	    tempore hoc idem amabimus et aversabimur sive
	    (vide <patet-ex id="317sc">scholium propositionis 17
	    hujus</patet-ex>) animi fluctuationem patiemur. Q.E.D.</p>
	</verba>
      </entitas>

      <entitas typus="corollarium" id="331c">
	<verba>
	  <p>Hinc et ex <patet-ex id="328">propositione 28
	      hujus</patet-ex> sequitur unumquemque quantum potest
	      conari ut unusquisque id quod ipse amat, amet et quod ipse
	      odit, odio etiam habeat; unde illud poetæ:</p>
	  
	  <p><em>Speremus pariter, pariter metuamus amantes;<br/>
	      Ferreus est si quis quod sinit alter, amat.</em></p>
	</verba>
      </entitas>

      <entitas typus="scholium" id="331sc">
	<verba>
	  <p>Hic conatus efficiendi ut unusquisque probet id quod ipse
	    amat vel odio habet, revera est ambitio
	    (vide <patet-ex id="329sc">scholium propositionis 29
	    hujus</patet-ex>) atque adeo videmus unumquemque ex natura
	    appetere ut reliqui ex ipsius ingenio vivant, quod dum omnes
	    pariter appetunt, pariter sibi impedimento et dum omnes ab
	    omnibus laudari seu amari volunt, odio invicem sunt.</p>
	</verba>
      </entitas>
    </entitas>

    <entitas typus="propositio" numerus="32" id="332">
      <verba>
	<p>Si aliquem re aliqua qua unus solus potiri potest, gaudere
	  imaginamur, conabimur efficere ne ille illa re potiatur.</p>
      </verba>

      <entitas typus="demonstratio" id="332d">
	<verba>
	  <p>Ex eo solo quod aliquem re aliqua gaudere imaginamur (per
	    <patet-ex id="327">propositionem 27 hujus</patet-ex> cum
	    <patet-ex id="327c1">ejusdem I corollario</patet-ex>) rem
	    illam amabimus eaque gaudere cupiemus. At (per hypothesin)
	    huic lætitiæ obstare imaginamur quod ille eadem hac re
	    gaudeat; ergo (per <patet-ex id="328">propositionem 28
	    hujus</patet-ex>) ne ille eadem potiatur,
	    conabimur. Q.E.D.</p>
	</verba>
      </entitas>

      <entitas typus="scholium" id="332sc">
	<verba>
	  <p>Videmus itaque cum hominum natura plerumque ita comparatum
	    esse ut eorum quibus male est, misereantur et quibus bene
	    est, invideant et (per <patet-ex id="332">propositionem
	    præcedentem</patet-ex>) eo majore odio quo rem qua alium
	    potiri imaginantur, magis amant. Videmus deinde ex eadem
	    naturæ humanæ proprietate ex qua sequitur homines esse
	    misericordes, sequi etiam eosdem esse invidos et
	    ambitiosos. Denique si ipsam experientiam consulere velimus,
	    ipsam hæc omnia docere experiemur præsertim si ad priores
	    nostræ ætatis annos attenderimus. Nam pueros quia eorum
	    corpus continuo veluti in æquilibrio est, ex hoc solo ridere
	    vel flere experimur quod alios ridere vel flere vident et
	    quicquid præterea vident alios facere, id imitari statim
	    cupiunt et omnia denique sibi cupiunt quibus alios delectari
	    imaginantur; nimirum quia rerum imagines uti diximus sunt
	    ipsæ humani corporis affectiones sive modi quibus corpus
	    humanum a causis externis afficitur disponiturque ad hoc vel
	    illud agendum.</p>
	</verba>
      </entitas>
    </entitas>

    <entitas typus="propositio" numerus="33" id="333">
      <verba>
	<p>Cum rem nobis similem amamus, conamur quantum possumus
	  efficere ut nos contra amet.</p>
      </verba>

      <entitas typus="demonstratio" id="333d">
	<verba>
	  <p>Rem quam amamus præ reliquis quantum possumus imaginari
	    conamur (per <patet-ex id="312">propositionem 12
	    hujus</patet-ex>). Si igitur res nobis sit similis, ipsam
	    præ reliquis lætitia afficere conabimur
	    (per <patet-ex id="329">propositionem 29 hujus</patet-ex>)
	    sive conabimur quantum possumus efficere ut res amata
	    lætitia afficiatur concomitante idea nostri hoc est (per
	    <patet-ex id="313sc">scholium propositionis 13
	      hujus</patet-ex>) ut nos contra amet. Q.E.D.</p>
	</verba>
      </entitas>
    </entitas>

    <entitas typus="propositio" numerus="34" id="334">
      <verba>
	<p>Quo majore affectu rem amatam erga nos affectam esse
	  imaginamur, eo magis gloriabimur.</p>
      </verba>

      <entitas typus="demonstratio" id="334d">
	<verba>
	  <p>Nos (per <patet-ex id="333">propositionem
	      præcedentem</patet-ex>) conamur quantum possumus ut res
	      amata nos contra amet hoc est
	      (per <patet-ex id="313sc">scholium propositionis 13
	      hujus</patet-ex>) ut res amata lætitia afficiatur
	      concomitante idea nostri. Quo itaque rem amatam majore
	      lætitia nostra de causa affectam esse imaginamur, eo magis
	      hic conatus juvatur hoc est
	      (per <patet-ex id="311">propositionem 11 hujus</patet-ex>
	      cum <patet-ex id="311sc">ejus scholio</patet-ex>) eo
	      majore lætitia afficimur. At cum ex eo lætemur quod alium
	      nobis similem lætitia affecimus, tum nosmet cum lætitia
	      contemplamur (per <patet-ex id="330">propositionem 30
	      hujus</patet-ex>) : ergo quo majore affectu rem amatam
	      erga nos affectam esse imaginamur, eo majore lætitia
	      nosmet contemplabimur sive
	      (per <patet-ex id="330sc">scholium propositionis 30
	      hujus</patet-ex>) eo magis gloriabimur. Q.E.D.</p>
	</verba>
      </entitas>
    </entitas>

    <entitas typus="propositio" numerus="35" id="335">
      <verba>
	<p>Si quis imaginatur rem amatam eodem vel arctiore vinculo
	  amicitiæ quo ipse eadem solus potiebatur, alium sibi jungere,
	  odio erga ipsam rem amatam afficietur et illi alteri
	  invidebit.</p>
      </verba>

      <entitas typus="demonstratio" id="335d">
	<verba>
	  <p>Quo quis majore amore rem amatam erga se affectam esse
	    imaginatur, eo magis gloriabitur
	    (per <patet-ex id="334">præcedentem
	    propositionem</patet-ex>) hoc est
	    (per <patet-ex id="330sc">scholium propositionis 30
	    hujus</patet-ex>) lætabitur adeoque
	    (per <patet-ex id="328">propositionem 28 hujus</patet-ex>)
	    conabitur quantum potest imaginari rem amatam ipsi quam
	    arctissime devinctam, qui quidem conatus sive appetitus
	    fomentatur si alium idem sibi cupere imaginatur (per
	    <patet-ex id="331">propositionem 31 hujus</patet-ex>). At
	    hic conatus sive appetitus ab ipsius rei amatæ imagine,
	    concomitante imagine illius quem res amata sibi jungit,
	    coerceri supponitur; ergo (per <patet-ex id="311sc">scholium
	    propositionis 11 hujus</patet-ex>) eo ipso tristitia
	    afficietur concomitante idea rei amatæ tanquam causa et
	    simul imagine alterius hoc est
	    (per <patet-ex id="313sc">scholium propositionis 13
	    hujus</patet-ex>) odio erga rem amatam afficietur et simul
	    erga illum alterum (per <patet-ex id="315c">corollarium
	    propositionis 15 hujus</patet-ex>) cui propterea (per
	    <patet-ex id="323">propositionem 23 hujus</patet-ex>) quod
	    re amata delectatur, invidebit. Q.E.D.</p>
	</verba>
      </entitas>

      <entitas typus="scholium" id="335sc">
	<verba>
	  <p>Hoc odium erga rem amatam invidiæ junctum zelotypia
	    vocatur, quæ proinde nihil aliud est quam animi fluctuatio
	    orta ex amore et odio simul concomitante idea alterius cui
	    invidetur. Præterea hoc odium erga rem amatam majus erit pro
	    ratione lætitiæ qua zelotypus ex reciproco rei amatæ amore
	    solebat affici et etiam pro ratione affectus quo erga illum
	    quem sibi rem amatam jungere imaginatur, affectus erat. Nam
	    si eum oderat, eo ipso rem amatam
	    (per <patet-ex id="324">propositionem 24 hujus</patet-ex>)
	    odio habebit quia ipsam id quod ipse odio habet, lætitia
	    afficere imaginatur et etiam
	    (per <patet-ex id="315c">corollarium propositionis 15
	    hujus</patet-ex>) ex eo quod rei amatæ imaginem imagini ejus
	    quem odit, jungere cogitur, quæ ratio plerumque locum habet
	    in amore erga fæminam; qui enim imaginatur mulierem quam
	    amat alteri sese prostituere, non solum ex eo quod ipsius
	    appetitus coercetur, contristabitur sed etiam quia rei amatæ
	    imaginem pudendis et excrementis alterius jungere cogitur,
	    eandem aversatur; ad quod denique accedit quod zelotypus non
	    eodem vultu quem res amata ei præbere solebat, ab eadem
	    excipiatur, qua etiam de causa amans contristatur, ut jam
	    ostendam.</p>
	</verba>
      </entitas>
    </entitas>

    <entitas typus="propositio" numerus="36" id="336">
      <verba>
	<p>Qui rei qua semel delectatus est, recordatur, cupit eadem cum
	  iisdem potiri circumstantiis ac cum primo ipsa delectatus
	  est.</p>
      </verba>

      <entitas typus="demonstratio" id="336d">
	<verba>
	  <p>Quicquid homo simul cum re quæ ipsum delectavit, vidit, id
	    omne (per <patet-ex id="315">propositionem 15
	    hujus</patet-ex>) erit per accidens lætitiæ causa adeoque
	    (per <patet-ex id="328">propositionem 28 hujus</patet-ex>)
	    omni eo simul cum re quæ ipsum delectavit, potiri cupiet
	    sive re cum omnibus iisdem circumstantiis potiri cupiet ac
	    cum primo eadem delectatus est. Q.E.D.</p>
	</verba>
      </entitas>

      <entitas typus="corollarium" id="336c">
	<verba>
	  <p>Si itaque unam ex iis circumstantiis deficere compererit,
	    amans contristabitur.</p>
	</verba>

	<entitas typus="demonstratio" id="336cd">
	  <verba>
	    <p>Nam quatenus aliquam circumstantiam deficere comperit
	      eatenus aliquid imaginatur quod ejus rei existentiam
	      secludit. Cum autem ejus rei sive circumstantiæ (per
	      <patet-ex id="336">propositionem præcedentem</patet-ex>)
	      sit præ amore cupidus, ergo
	      (per <patet-ex id="319">propositionem 19 hujus</patet-ex>)
	      quatenus eandem deficere imaginatur,
	      contristabitur. Q.E.D.</p>
	  </verba>
	</entitas>
      </entitas>

      <entitas typus="scholium" id="336sc">
	<verba>
	  <p>Hæc tristitia quatenus absentiam ejus quod amamus,
	    respicit, desiderium vocatur.</p>
	</verba>
      </entitas>
    </entitas>

    <entitas typus="propositio" numerus="37" id="337">
      <verba>
	<p>Cupiditas quæ præ tristitia vel lætitia præque odio vel amore
	  oritur, eo est major quo affectus major est.</p>
      </verba>

      <entitas typus="demonstratio" id="337d">
	<verba>
	  <p>Tristitia hominis agendi potentiam
	    (per <patet-ex id="311sc">scholium propositionis 11
	    hujus</patet-ex>) minuit vel coercet hoc est (per
	    <patet-ex id="307">propositionem 7 hujus</patet-ex>) conatum
	    quo homo in suo esse perseverare conatur, minuit vel coercet
	    adeoque (per <patet-ex id="305">propositionem 5
	    hujus</patet-ex>) huic conatui est contraria et quicquid
	    homo tristitia affectus conatur, est tristitiam amovere. At
	    (per <patet-ex id="311sc">tristitiæ definitionem</patet-ex>)
	    quo tristitia major est, eo majori parti hominis agendi
	    potentiæ necesse est opponi; ergo quo major tristitia est,
	    eo majore agendi potentia conabitur homo contra tristitiam
	    amovere hoc est (per <patet-ex id="309sc">scholium
	    propositionis 9 hujus</patet-ex>) eo majore cupiditate sive
	    appetitu conabitur tristitiam amovere. Deinde quoniam
	    lætitia (per idem <patet-ex id="311sc">scholium
	    propositionis 11 hujus</patet-ex>) hominis agendi potentiam
	    auget vel juvat, facile eadem via demonstratur quod homo
	    lætitia affectus nihil aliud cupit quam eandem conservare
	    idque eo majore cupiditate quo lætitia major erit. Denique
	    quoniam odium et amor sunt ipsi tristitiæ vel lætitiæ
	    affectus, sequitur eodem modo quod conatus, appetitus sive
	    cupiditas quæ præ odio vel amore oritur, major erit pro
	    ratione odii et amoris. Q.E.D.</p>
	</verba>
      </entitas>
    </entitas>

    <entitas typus="propositio" numerus="38" id="338">
      <verba>
	<p>Si quis rem amatam odio habere inceperit ita ut amor plane
	  aboleatur, eandem majore odio ex pari causa prosequetur quam
	  si ipsam nunquam amavisset et eo majore quo amor antea major
	  fuerat.</p>
      </verba>

      <entitas typus="demonstratio" id="338d">
	<verba>
	  <p>Nam si quis rem quam amat, odio habere incipit, plures ejus
	    appetitus coercentur quam si eandem non amavisset. Amor
	    namque lætitia est (per <patet-ex id="313sc">scholium
	    propositionis 13 hujus</patet-ex>) quam homo quantum potest
	    (per <patet-ex id="328">propositionem 28 hujus</patet-ex>)
	    conservare conatur idque (per <patet-ex id="313sc">idem
	    scholium</patet-ex>) rem amatam ut præsentem contemplando
	    eandemque (per <patet-ex id="321">propositionem 21
	    hujus</patet-ex>) lætitia quantum potest afficiendo, qui
	    quidem conatus (per <patet-ex id="337">propositionem
	    præcedentem</patet-ex>) eo est major quo amor major est ut
	    et conatus efficiendi ut res amata ipsum contra amet (vide
	    <patet-ex id="333">propositionem 33 hujus</patet-ex>). At hi
	    conatus odio erga rem amatam coercentur
	    (per <patet-ex id="313c">corollarium propositionis
	    13</patet-ex> et per <patet-ex id="323">propositionem 23
	    hujus</patet-ex>); ergo amans
	    (per <patet-ex id="311sc">scholium propositionis 11
	    hujus</patet-ex>) hac etiam de causa tristitia afficietur et
	    eo majore quo amor major fuerat hoc est præter tristitiam
	    quæ odii fuit causa, alia ex eo oritur quod rem amavit et
	    consequenter majore tristitiæ affectu rem amatam
	    contemplabitur hoc est (per <patet-ex id="313sc">scholium
	    propositionis 13 hujus</patet-ex>) majore odio prosequetur
	    quam si eandem non amavisset et eo majore quo amor major
	    fuerat. Q.E.D.</p>
	</verba>
      </entitas>
    </entitas>

    <entitas typus="propositio" numerus="39" id="339">
      <verba>
	<p>Qui aliquem odio habet, ei malum inferre conabitur nisi ex eo
	  majus sibi malum oriri timeat et contra qui aliquem amat, ei
	  eadem lege benefacere conabitur.</p>
      </verba>

      <entitas typus="demonstratio" id="339d">
	<verba>
	  <p>Aliquem odio habere est (per <patet-ex id="313sc">scholium
	      propositionis 13 hujus</patet-ex>) aliquem ut tristitiæ
	      causam imaginari adeoque
	      (per <patet-ex id="328">propositionem 28 hujus</patet-ex>)
	      is qui aliquem odio habet, eundem amovere vel destruere
	      conabitur. Sed si inde aliquid tristius sive (quod idem
	      est) majus malum sibi timeat idque se vitare posse credit
	      non inferendo ei quem odit malum quod meditabatur, a malo
	      inferendo (per <patet-ex id="328">eandem propositionem 28
	      hujus</patet-ex>) abstinere cupiet idque
	      (per <patet-ex id="337">propositionem 37 hujus</patet-ex>)
	      majore conatu quam quo tenebatur inferendi malum, qui
	      propterea prævalebit, ut volebamus. Secundæ partis
	      demonstratio eodem modo procedit. Ergo qui aliquem odio
	      habet etc. Q.E.D.</p>
	</verba>
      </entitas>

      <entitas typus="scholium" id="339sc">
	<verba>
	  <p>Per bonum hic intelligo omne genus lætitiæ et quicquid
	    porro ad eandem conducit et præcipue id quod desiderio
	    qualecunque illud sit, satisfacit. Per malum autem omne
	    tristitiæ genus et præcipue id quod desiderium
	    frustratur. Supra enim (in <patet-ex id="309">scholio
	    propositionis 9 hujus</patet-ex>) ostendimus nos nihil
	    cupere quia id bonum esse judicamus sed contra id bonum
	    vocamus quod cupimus et consequenter id quod aversamur malum
	    appellamus; quare unusquisque ex suo affectu judicat seu
	    æstimat quid bonum, quid malum, quid melius, quid pejus et
	    quid denique optimum quidve pessimum sit. Sic avarus argenti
	    copiam optimum, ejus autem inopiam pessimum
	    judicat. Ambitiosus autem nihil æque ac gloriam cupit et
	    contra nihil æque ac pudorem reformidat. Invido deinde nihil
	    jucundius quam alterius infelicitas et nihil molestius quam
	    aliena felicitas ac sic unusquisque ex suo affectu rem
	    aliquam bonam aut malam, utilem aut inutilem esse
	    judicat. Cæterum hic affectus quo homo ita disponitur ut id
	    quod vult nolit vel ut id quod non vult velit, timor
	    vocatur, qui proinde nihil aliud est quam metus quatenus
	    homo ab eodem disponitur ad malum quod futurum judicat,
	    minore vitandum (vide <patet-ex id="328">propositionem 28
	    hujus</patet-ex>). Sed si malum quod timet pudor sit, tum
	    timor appellatur verecundia. Denique si cupiditas malum
	    futurum vitandi coercetur timore alterius mali ita ut quid
	    potius velit, nesciat, tum metus vocatur consternatio
	    præcipue si utrumque malum quod timetur ex maximis sit.</p>
	</verba>
      </entitas>
    </entitas>

    <entitas typus="propositio" numerus="40" id="340">
      <verba>
	<p>Qui se odio haberi ab aliquo imaginatur nec se ullam odii
	  causam illi dedisse credit, eundem odio contra habebit.</p>
      </verba>

      <entitas typus="demonstratio" id="340d">
	<verba>
	  <p>Qui aliquem odio affectum imaginatur, eo ipso etiam odio
	    afficietur (per <patet-ex id="327">propositionem 27
	    hujus</patet-ex>) hoc est (per <patet-ex id="313sc">scholium
	    propositionis 13 hujus</patet-ex>) tristitia concomitante
	    idea causæ externæ. At ipse (per hypothesin) nullam hujus
	    tristitiæ causam imaginatur præter illum qui ipsum odio
	    habet; ergo ex hoc quod se odio haberi ab aliquo imaginatur,
	    tristitia afficietur concomitante idea ejus qui ipsum odio
	    habet sive (per <patet-ex id="313sc">idem
	    scholium</patet-ex>) eundem odio habebit. Q.E.D.</p>
	</verba>
      </entitas>

      <entitas typus="scholium" id="340sc">
	<verba>
	  <p>Quod si se justam odii causam præbuisse imaginatur, tum
	    (per <patet-ex id="330">propositionem 30 hujus</patet-ex> et
	    <patet-ex id="330sc">ejusdem scholium</patet-ex>) pudore
	    afficietur. Sed hoc (per <patet-ex id="325">propositionem 25
	    hujus</patet-ex>) raro contingit. Præterea hæc odii
	    reciprocatio oriri etiam potest ex eo quod odium sequatur
	    conatus malum inferendi ei qui odio habetur (per
	    <patet-ex id="339">propositionem 39 hujus</patet-ex>). Qui
	    igitur se odio haberi ab aliquo imaginatur, eundem alicujus
	    mali sive tristitiæ causam imaginabitur atque adeo tristitia
	    afficietur seu metu concomitante idea ejus qui ipsum odio
	    habet tanquam causa hoc est odio contra afficietur ut
	    supra.</p>
	</verba>
      </entitas>

      <entitas typus="corollarium" numerus="1" id="340c1">
	<verba>
	  <p>Qui quem amat odio erga se affectum imaginatur, odio et
	    amore simul conflictabitur. Nam quatenus imaginatur ab eodem
	    se odio haberi, determinatur
	    (per <patet-ex id="340">propositionem
	    præcedentem</patet-ex>) ad eundem contra odio habendum. At
	    (per hypothesin) ipsum nihilominus amat : ergo odio et amore
	    simul conflictabitur.</p>
	</verba>
      </entitas>

      <entitas typus="corollarium" numerus="2" id="340c2">
	<verba>
	  <p>Si aliquis imaginatur ab aliquo quem antea nullo affectu
	    prosecutus est, malum aliquod præ odio sibi illatum esse,
	    statim idem malum eidem referre conabitur.</p>
	</verba>

	<entitas typus="demonstratio" id="340c2d">
	  <verba>
	    <p>Qui aliquem odio erga se affectum esse imaginatur, eum
	      contra (per <patet-ex id="340">præcedentem
	      propositionem</patet-ex>) odio habebit et (per
	      <patet-ex id="326">propositionem 26 hujus</patet-ex>) id
	      omne comminisci conabitur quod eundem possit tristitia
	      afficere atque id eidem
	      (per <patet-ex id="339">propositionem 39 hujus</patet-ex>)
	      inferre studebit. At (per hypothesin) primum quod
	      hujusmodi imaginatur, est malum sibi illatum; ergo idem
	      statim eidem inferre conabitur. Q.E.D.</p>
	  </verba>
	</entitas>

	<entitas typus="scholium" id="340c2sc">
	  <verba>
	    <p>Conatus malum inferendi ei quem odimus ira vocatur;
	      conatus autem malum nobis illatum referendi vindicta
	      appellatur.</p>
	  </verba>
	</entitas>
      </entitas>
    </entitas>

    <entitas typus="propositio" numerus="41" id="341">
      <verba>
	<p>Si quis ab aliquo se amari imaginatur nec se ullam ad id
	  causam dedisse credit (quod
	  per <patet-ex id="315c">corollarium propositionis
	  15</patet-ex> et per <patet-ex id="316">propositionem 16
	  hujus</patet-ex> fieri potest) eundem contra amabit.</p>
      </verba>

      <entitas typus="demonstratio" id="341d">
	<verba>
	  <p>Hæc propositio eadem via demonstratur ac præcedens. Cujus
	    etiam scholium vide.</p>
	</verba>
      </entitas>

      <entitas typus="scholium" id="341sc">
	<verba>
	  <p>Quod si se justam amoris causam præbuisse crediderit,
	    gloriabitur (per <patet-ex id="330">propositionem 30
	    hujus</patet-ex> cum <patet-ex id="330sc">ejusdem
	    scholio</patet-ex>) quod quidem
	    (per <patet-ex id="325">propositionem 25 hujus</patet-ex>)
	    frequentius contingit et cujus contrarium evenire diximus
	    quando aliquis ab aliquo se odio haberi imaginatur (vide
	    <patet-ex id="340sc">scholium propositionis
	      præcedentis</patet-ex>). Porro hic reciprocus amor et
	      consequenter (per <patet-ex id="339">propositionem 39
	      hujus</patet-ex>) conatus benefaciendi ei qui nos amat
	      quique (per <patet-ex id="339">eandem propositionem 39
	      hujus</patet-ex>) nobis benefacere conatur, gratia seu
	      gratitudo vocatur atque adeo apparet homines longe
	      paratiores esse ad vindictam quam ad referendum
	      beneficium.</p>
	</verba>
      </entitas>

      <entitas typus="corollarium" id="341c">
	<verba>
	  <p>Qui ab eo quem odio habet, se amari imaginatur, odio et
	    amore simul conflictabitur. Quod eadem via qua primum
	    propositionis præcedentis corollarium demonstratur.</p>
	</verba>

	<entitas typus="scholium" id="341csc">
	  <verba>
	    <p>Quod si odium prævaluerit, ei a quo amatur malum inferre
	      conabitur, qui quidem affectus crudelitas appellatur
	      præcipue si illum qui amat nullam odii communem causam
	      præbuisse creditur.</p>
	  </verba>
	</entitas>
      </entitas>
    </entitas>

    <entitas typus="propositio" numerus="42" id="342">
      <verba>
	<p>Qui in aliquem amore aut spe gloriæ motus beneficium
	  contulit, contristabitur si viderit beneficium ingrato animo
	  accipi.</p>
      </verba>

      <entitas typus="demonstratio" id="342d">
	<verba>
	  <p>Qui rem aliquam sibi similem amat, conatur quantum potest
	    efficere ut ab ipsa contra ametur
	    (per <patet-ex id="333">propositionem 33
	    hujus</patet-ex>). Qui igitur præ amore in aliquem
	    beneficium contulit, id facit desiderio quo tenetur ut
	    contra ametur hoc est (per <patet-ex id="334">propositionem
	    34 hujus</patet-ex>) spe gloriæ sive
	    (per <patet-ex id="330sc">scholium propositionis 30
	    hujus</patet-ex>) lætitiæ adeoque
	    (per <patet-ex id="312">propositionem 12 hujus</patet-ex>)
	    hanc gloriæ causam quantum potest imaginari sive ut actu
	    existentem contemplari conabitur. At (per hypothesin) aliud
	    imaginatur quod ejusdem causæ existentiam secludit : ergo
	    (per <patet-ex id="319">propositionem 19 hujus</patet-ex>)
	    eo ipso contristabitur. Q.E.D.</p>
	</verba>
      </entitas>
    </entitas>

    <entitas typus="propositio" numerus="43" id="343">
      <verba>
	<p>Odium reciproco odio augetur et amore contra deleri
	  potest.</p>
      </verba>

      <entitas typus="demonstratio" id="343d">
	<verba>
	  <p>Qui eum quem odit, odio contra erga se affectum esse
	    imaginatur, eo ipso (per <patet-ex id="340">propositionem 40
	    hujus</patet-ex>) novum odium oritur durante (per
	    hypothesin) adhuc primo. Sed si contra eundem amore erga se
	    affectum esse imaginetur, quatenus hoc imaginatur eatenus
	    (per <patet-ex id="330">propositionem 30 hujus</patet-ex>)
	    se ipsum cum lætitia contemplatur et eatenus (per
	    <patet-ex id="329">propositionem 29 hujus</patet-ex>) eidem
	    placere conabitur hoc est
	    (per <patet-ex id="341">propositionem 41 hujus</patet-ex>)
	    eatenus conatur ipsum odio non habere nullaque tristitia
	    afficere; qui quidem conatus
	    (per <patet-ex id="337">propositionem 37 hujus</patet-ex>)
	    major vel minor erit pro ratione affectus ex quo oritur
	    atque adeo si major fuerit illo qui ex odio oritur et quo
	    rem quam odit (per <patet-ex id="326">propositionem 26
	    hujus</patet-ex>) tristitia afficere conatur, ei prævalebit
	    et odium ex animo delebit. Q.E.D.</p>
	</verba>
      </entitas>
    </entitas>

    <entitas typus="propositio" numerus="44" id="344">
      <verba>
	<p>Odium quod amore plane vincitur in amorem transit et amor
	  propterea major est quam si odium non præcessisset.</p>
      </verba>

      <entitas typus="demonstratio" id="344d">
	<verba>
	  <p>Eodem modo procedit ac <patet-ex id="338">propositionis 38
	      hujus</patet-ex>. <patet-ex
	      id="313sc"/><patet-ex
	      id="328"/><patet-ex
	      id="313sc"/><patet-ex
	      id="321"/><patet-ex
	      id="337"/><patet-ex
	      id="333"/><patet-ex
	      id="313c"/><patet-ex
	      id="323"/><patet-ex id="311sc"/><patet-ex id="313sc"/> Nam
	      qui rem quam odit sive quam cum tristitia contemplari
	      solebat, amare incipit, eo ipso quod amat, lætatur et huic
	      lætitiæ quam amor involvit (vide ejus definitionem
	      in <patet-ex id="313sc">scholio propositionis 13
	      hujus</patet-ex>) illa etiam accedit quæ ex eo oritur quod
	      conatus amovendi tristitiam quam odium involvit (ut in
	    <patet-ex id="337">propositione 37 hujus</patet-ex>
	    ostendimus) prorsus juvatur concomitante idea ejus quem odio
	    habuit tanquam causa.</p>
	</verba>
      </entitas>

      <entitas typus="scholium" id="344sc">
	<verba>
	  <p>Quamvis res ita se habeat, nemo tamen conabitur rem aliquam
	    odio habere vel tristitia affici ut majore hac lætitia
	    fruatur hoc est nemo spe damnum recuperandi damnum sibi
	    inferri cupiet nec ægrotare desiderabit spe
	    convalescendi. Nam unusquisque suum esse conservare et
	    tristitiam quantum potest amovere semper conabitur. Quod si
	    contra concipi posset hominem posse cupere aliquem odio
	    habere ut eum postea majore amore prosequatur, tum eundem
	    odio habere semper desiderabit. Nam quo odium majus fuerit,
	    eo amor erit major atque adeo desiderabit semper ut odium
	    magis magisque augeatur et eadem de causa homo magis ac
	    magis ægrotare conabitur ut majore lætitia ex restauranda
	    valetudine postea fruatur atque adeo semper ægrotare
	    conabitur, quod (per <patet-ex id="306">propositionem 6
	    hujus</patet-ex>) est absurdum.</p>
	</verba>
      </entitas>
    </entitas>

    <entitas typus="propositio" numerus="45" id="345">
      <verba>
	<p>Si quis aliquem sibi similem odio in rem sibi similem quam
	  amat, affectum esse imaginatur, eum odio habebit.</p>
      </verba>

      <entitas typus="demonstratio" id="345d">
	<verba>
	  <p>Nam res amata eum qui ipsam odit, odio contra habet (per
	    <patet-ex id="340">propositionem 40 hujus</patet-ex>)
	    adeoque amans qui aliquem imaginatur rem amatam odio habere,
	    eo ipso rem amatam odio hoc est
	    (per <patet-ex id="313sc">scholium propositionis 13
	    hujus</patet-ex>) tristitia affectam esse imaginatur et
	    consequenter (per <patet-ex id="321">propositionem 21
	    hujus</patet-ex>) contristatur idque concomitante idea ejus
	    qui rem amatam odit tanquam causa hoc est
	    (per <patet-ex id="313sc">scholium propositionis 13
	    hujus</patet-ex>) ipsum odio habebit. Q.E.D.</p>
	</verba>
      </entitas>
    </entitas>

    <entitas typus="propositio" numerus="46" id="346">
      <verba>
	<p>Si quis ab aliquo cujusdam classis sive nationis a sua
	  diversæ lætitia vel tristitia affectus fuerit concomitante
	  ejus idea sub nomine universali classis vel nationis tanquam
	  causa, is non tantum illum sed omnes ejusdem classis vel
	  nationis amabit vel odio habebit.</p>
      </verba>

      <entitas typus="demonstratio" id="346d">
	<verba>
	  <p>Hujus rei demonstratio patet
	    ex <patet-ex id="316">propositione 16 hujus
	    partis</patet-ex>.</p>
	</verba>
      </entitas>
    </entitas>

    <entitas typus="propositio" numerus="47" id="347">
      <verba>
	<p>Lætitia quæ ex eo oritur quod scilicet rem quam odimus
	  destrui aut alio malo affici imaginamur, non oritur absque
	  ulla animi tristitia.</p>
      </verba>

      <entitas typus="demonstratio" id="347d">
	<verba>
	  <p>Patet ex <patet-ex id="327">propositione 27
	      hujus</patet-ex>. Nam quatenus rem nobis similem tristitia
	      affici imaginamur eatenus contristamur.</p>
	</verba>
      </entitas>

      <entitas typus="scholium" id="347sc">
	<verba>
	  <p>Potest hæc propositio etiam demonstrari
	    ex <patet-ex id="217c">corollario propositionis 17 partis
	    II</patet-ex>. Quoties enim rei recordamur, quamvis ipsa
	    actu non existat, eandem tamen ut præsentem contemplamur
	    corpusque eodem modo afficitur; quare quatenus rei memoria
	    viget eatenus homo determinatur ad eandem cum tristitia
	    contemplandum; quæ determinatio manente adhuc rei imagine
	    coercetur quidem memoria illarum rerum quæ hujus existentiam
	    secludunt sed non tollitur atque adeo homo eatenus tantum
	    lætatur quatenus hæc determinatio coercetur et hinc fit ut
	    hæc lætitia quæ ex rei quam odimus malo oritur, toties
	    repetatur quoties ejusdem rei recordamur. Nam uti diximus
	    quando ejusdem rei imago excitatur, quia hæc ipsius rei
	    existentiam involvit, hominem determinat ad rem cum eadem
	    tristitia contemplandum qua eandem contemplari solebat cum
	    ipsa existeret. Sed quia ejusdem rei imagini alias junxit
	    quæ ejusdem existentiam secludunt, ideo hæc ad tristitiam
	    determinatio statim coercetur et homo de novo lætatur et hoc
	    toties quoties hæc repetitio fit. Atque hæc eadem est causa
	    cur homines lætantur quoties alicujus jam præteriti mali
	    recordantur et cur pericula a quibus liberati sunt, narrare
	    gaudeant. Nam ubi aliquod periculum imaginantur, idem veluti
	    adhuc futurum contemplantur et ad id metuendum
	    determinantur, quæ determinatio de novo coercetur idea
	    libertatis quam hujus periculi ideæ junxerunt cum ab eodem
	    liberati sunt quæque eos de novo securos reddit atque adeo
	    de novo lætantur.</p>
	</verba>
      </entitas>
    </entitas>

    <entitas typus="propositio" numerus="48" id="348">
      <verba>
	<p>Amor et odium exempli gratia erga Petrum destruitur si
	  tristitia quam hoc et lætitia quam ille involvit, ideæ
	  alterius causæ jungatur et eatenus uterque diminuitur quatenus
	  imaginamur Petrum non solum fuisse alterutrius causam.</p>
      </verba>

      <entitas typus="demonstratio" id="348d">
	<verba>
	  <p>Patet ex sola amoris et odii definitione, quam vide in
	    <patet-ex id="313sc">scholio propositionis 13
	      hujus</patet-ex>. Nam propter hoc solum lætitia vocatur
	      amor et tristitia odium erga Petrum quia scilicet Petrus
	      hujus vel illius affectus causa esse consideratur. Hoc
	      itaque prorsus vel ex parte sublato affectus quoque erga
	      Petrum prorsus vel ex parte diminuitur. Q.E.D.</p>
	</verba>
      </entitas>
    </entitas>

    <entitas typus="propositio" numerus="49" id="349">
      <verba>
	<p>Amor et odium erga rem quam liberam esse imaginamur, major ex
	  pari causa uterque debet esse quam erga necessariam.</p>
      </verba>

      <entitas typus="demonstratio" id="349d">
	<verba>
	  <p>Res quam liberam esse imaginamur, debet
	    (per <patet-ex id="1d7">definitionem 7 partis I</patet-ex>)
	    per se absque aliis percipi. Si igitur eandem lætitiæ vel
	    tristitiæ causam esse imaginemur, eo ipso
	    (per <patet-ex id="313sc">scholium propositionis 13
	    hujus</patet-ex>) eandem amabimus vel odio habebimus idque
	    (per <patet-ex id="348">propositionem
	    præcedentem</patet-ex>) summo amore vel odio qui ex dato
	    affectu oriri potest. Sed si rem quæ ejusdem affectus est
	    causa ut necessariam imaginemur, tum
	    (per <patet-ex id="1d7">eandem definitionem 7 partis
	    I</patet-ex>) ipsam non solam sed cum aliis ejusdem affectus
	    causam esse imaginabimur atque adeo
	    (per <patet-ex id="348">propositionem
	    præcedentem</patet-ex>) amor et odium erga ipsam minor
	    erit. Q.E.D.</p>
	</verba>
      </entitas>

      <entitas typus="scholium" id="349sc">
	<verba>
	  <p>Hinc sequitur homines, quia se liberos esse existimant,
	    majore amore vel odio se invicem prosequi quam alia; ad quod
	    accedit affectuum imitatio, de qua
	    vide <patet-ex id="327">propositiones
	    27</patet-ex>, <patet-ex
	    id="334">34</patet-ex>, <patet-ex id="340">40</patet-ex> et
	    <patet-ex id="343">43 hujus</patet-ex>.</p>
	</verba>
      </entitas>
    </entitas>

    <entitas typus="propositio" numerus="50" id="350">
      <verba>
	<p>Res quæcunque potest esse per accidens spei aut metus
	  causa.</p>
      </verba>

      <entitas typus="demonstratio" id="350d">
	<verba>
	  <p>Hæc propositio eadem via demonstratur
	    qua <patet-ex id="315">propositio 15
	    hujus</patet-ex><patet-ex
	    id="3p1"/><patet-ex id="314"/><patet-ex id="311sc"/>, quam
	    vide una cum <patet-ex id="318sc2">scholio II propositionis
	    18 hujus</patet-ex>.</p>
	</verba>
      </entitas>

      <entitas typus="scholium" id="350sc">
	<verba>
	  <p>Res quæ per accidens spei aut metus sunt causæ, bona aut
	    mala omina vocantur. Deinde quatenus hæc eadem omina sunt
	    spei aut metus causa eatenus (per definitionem spei et
	    metus, quam vide in <patet-ex id="318sc2">scholio II
	    propositionis 18 hujus</patet-ex>) lætitiæ aut tristitiæ
	    sunt causa et consequenter
	    (per <patet-ex id="315c">corollarium propositionis 15
	    hujus</patet-ex>) eatenus eadem amamus vel odio habemus et
	    (per <patet-ex id="328">propositionem 28 hujus</patet-ex>)
	    tanquam media ad ea quæ speramus, adhibere vel tanquam
	    obstacula aut metus causas amovere conamur. Præterea ex
	    <patet-ex id="325">propositione 25 hujus</patet-ex> sequitur
	    nos natura ita esse constitutos ut ea quæ speramus, facile,
	    quæ autem timemus, difficile credamus et ut de iis plus
	    minusve justo sentiamus. Atque ex his ortæ sunt
	    superstitiones quibus homines ubique conflictantur. Cæterum
	    non puto operæ esse pretium animi hic ostendere
	    fluctuationes quæ ex spe et metu oriuntur quandoquidem ex
	    sola horum affectuum definitione sequitur non dari spem sine
	    metu neque metum sine spe (ut fusius suo loco explicabimus)
	    et præterea quandoquidem quatenus aliquid speramus aut
	    metuimus eatenus idem amamus vel odio habemus atque adeo
	    quicquid de amore et odio diximus, facile unusquisque spei
	    et metui applicare poterit.</p>
	</verba>
      </entitas>
    </entitas>

    <entitas typus="propositio" numerus="51" id="351">
      <verba>
	<p>Diversi homines ab uno eodemque objecto diversimode affici
	  possunt et unus idemque homo ab uno eodemque objecto potest
	  diversis temporibus diversimode affici.</p>
      </verba>

      <entitas typus="demonstratio" id="351d">
	<verba>
	  <p>Corpus humanum (per <patet-ex id="213p3">postulatum 3
	      partis II</patet-ex>) a corporibus externis plurimis modis
	      afficitur. Possunt igitur eodem tempore duo homines
	      diversimode esse affecti atque adeo
	      (per <patet-ex id="213a1a">axioma 1 quod est post lemma 3,
	      quod vide post propositionem 13 partis II</patet-ex>) ab
	      uno eodemque objecto possunt diversimode affici. Deinde
	      (per
	    <patet-ex id="213p3">idem postulatum</patet-ex>) corpus
	    humanum potest jam hoc jam alio modo esse affectum et
	    consequenter (per <patet-ex id="213a1a">idem
	    axioma</patet-ex>) ab uno eodemque objecto diversis
	    temporibus diversimode affici. Q.E.D.</p>
	</verba>
      </entitas>

      <entitas typus="scholium" id="351sc">
	<verba>
	  <p>Videmus itaque fieri posse ut quod hic amat, alter odio
	    habeat et quod hic metuit, alter non metuat et ut unus
	    idemque homo jam amet quod antea oderit et ut jam audeat
	    quod antea timuit etc. Deinde quia unusquisque ex suo
	    affectu judicat quid bonum, quid malum, quid melius et quid
	    pejus sit (vide <patet-ex id="339sc">scholium propositionis
	    39 hujus</patet-ex>) sequitur homines tam judicio quam
	    affectu variare posse et hinc fit ut cum alios aliis
	    comparamus, ex sola affectuum differentia a nobis
	    distinguantur et ut alios intrepidos, alios timidos, alios
	    denique alio nomine appellemus. Exempli gratia illum ego
	    intrepidum vocabo qui malum contemnit quod ego timere soleo
	    et si præterea ad hoc attendam quod ejus cupiditas malum
	    inferendi ei quem odit et benefaciendi ei quem amat, non
	    coercetur timore mali a quo ego contineri soleo, ipsum
	    audacem appellabo. Deinde ille mihi timidus videbitur qui
	    malum timet quod ego contemnere soleo et si insuper ad hoc
	    attendam quod ejus cupiditas coercetur timore mali quod me
	    continere nequit, ipsum pusillanimem esse dicam et sic
	    unusquisque judicabit. Denique ex hac hominis natura et
	    judicii inconstantia ut et quod homo sæpe ex solo affectu de
	    rebus judicat et quod res quas ad lætitiam vel tristitiam
	    facere credit quasque propterea
	    (per <patet-ex id="328">propositionem 28 hujus</patet-ex>)
	    ut fiant promovere vel amovere conatur, sæpe non nisi
	    imaginariæ sint ut jam taceam alia quæ in II parte
	    ostendimus de rerum incertitudine, facile concipimus hominem
	    posse sæpe in causa esse tam ut contristetur quam ut lætetur
	    sive ut tam tristitia quam lætitia afficiatur concomitante
	    idea sui tanquam causa atque adeo facile intelligimus quid
	    p&oelig;nitentia et quid acquiescentia in se ipso sit. Nempe
	    p&oelig;nitentia est tristitia concomitante idea sui et
	    acquiescentia in se ipso est lætitia concomitante idea sui
	    tanquam causa et hi affectus vehementissimi sunt quia
	    homines se liberos esse credunt
	    (vide <patet-ex id="349">propositionem 49
	    hujus</patet-ex>).</p>
	</verba>
      </entitas>
    </entitas>

    <entitas typus="propositio" numerus="52" id="352">
      <verba>
	<p>Objectum quod simul cum aliis antea vidimus vel quod nihil
	  habere imaginamur nisi quod commune est pluribus, non tamdiu
	  contemplabimur ac illud quod aliquid singulare habere
	  imaginamur.</p>
      </verba>

      <entitas typus="demonstratio" id="352d">
	<verba>
	  <p>Simulatque objectum quod cum aliis vidimus, imaginamur,
	    statim et aliorum recordamur
	    (per <patet-ex id="218">propositionem 18 partis
	    II</patet-ex>, <patet-ex id="218sc">cujus etiam
	    scholium</patet-ex> vide) et sic ex unius contemplatione
	    statim in contemplationem alterius incidimus. Atque eadem
	    est ratio objecti quod nihil habere imaginamur nisi quod
	    commune est pluribus. Nam eo ipso supponimus nos nihil in eo
	    contemplari quod antea cum aliis non viderimus. Verum cum
	    supponimus nos in objecto aliquo aliquid singulare quod
	    antea nunquam vidimus, imaginari, nihil aliud dicimus quam
	    quod mens dum illud objectum contemplatur, nullum aliud in
	    se habeat in cujus contemplationem ex contemplatione illius
	    incidere potest atque adeo ad illud solum contemplandum
	    determinata est. Ergo objectum etc. Q.E.D.</p>
	</verba>
      </entitas>

      <entitas typus="scholium" id="352sc">
	<verba>
	  <p>Hæc mentis affectio sive rei singularis imaginatio quatenus
	    sola in mente versatur, vocatur admiratio, quæ si ab objecto
	    quod timemus moveatur, consternatio dicitur quia mali
	    admiratio hominem suspensum in sola sui contemplatione ita
	    tenet ut de aliis cogitare non valeat quibus illud malum
	    vitare posset. Sed si id quod admiramur sit hominis alicujus
	    prudentia, industria vel aliquid hujusmodi, quia eo ipso
	    hominem nobis longe antecellere contemplamur, tum admiratio
	    vocatur veneratio; alias horror si hominis iram, invidiam
	    etc. admiramur. Deinde si hominis quem amamus prudentiam,
	    industriam etc. admiramur, amor eo ipso
	    (per <patet-ex id="312">propositionem 12 hujus</patet-ex>)
	    major erit et hunc amorem admirationi sive venerationi
	    junctum devotionem vocamus. Et ad hunc modum concipere etiam
	    possumus odium, spem, securitatem et alios affectus
	    admirationi junctos atque adeo plures affectus deducere
	    poterimus quam qui receptis vocabulis indicari solent. Unde
	    apparet affectuum nomina inventa esse magis ex eorum vulgari
	    usu quam ex eorundem accurata cognitione.</p>

	  <p>Admirationi opponitur contemptus cujus tamen causa hæc
	    plerumque est quod scilicet ex eo quod aliquem rem aliquam
	    admirari, amare, metuere etc. videmus vel ex eo quod res
	    aliqua primo aspectu apparet similis rebus quas admiramur,
	    amamus, metuimus etc. (per <patet-ex id="315">propositionem
	    15</patet-ex> cum <patet-ex id="315c">ejus
	    corollario</patet-ex> et <patet-ex id="327">propositionem 27
	    hujus</patet-ex>) determinamur ad eandem rem admirandum,
	    amandum, metuendum etc. Sed si ex ipsius rei præsentia vel
	    accuratiore contemplatione, id omne de eadem negare cogamur
	    quod causa admirationis, amoris, metus etc. esse potest, tum
	    mens ex ipsa rei præsentia magis ad ea cogitandum quæ in
	    objecto non sunt quam quæ in ipso sunt, determinata manet
	    cum tamen contra ex objecti præsentia id præcipue cogitare
	    soleat quod in objecto est. Porro sicut devotio ex rei quam
	    amamus admiratione sic irrisio ex rei quam odimus vel
	    metuimus contemptu oritur et dedignatio ex stultitiæ
	    contemptu sicuti veneratio ex admiratione
	    prudentiæ. Possumus denique amorem, spem, gloriam et alios
	    affectus junctos contemptui concipere atque inde alios
	    præterea affectus deducere quos etiam nullo singulari
	    vocabulo ab aliis distinguere solemus.</p>
	</verba>
      </entitas>
    </entitas>

    <entitas typus="propositio" numerus="53" id="353">
      <verba>
	<p>Cum mens se ipsam suamque agendi potentiam contemplatur,
	  lætatur et eo magis quo se suamque agendi potentiam
	  distinctius imaginatur.</p>
      </verba>

      <entitas typus="demonstratio" id="353d">
	<verba>
	  <p>Homo se ipsum non cognoscit nisi per affectiones sui
	    corporis earumque ideas
	    (per <patet-ex id="219">propositiones 19</patet-ex>
	    et <patet-ex id="223">23 partis II</patet-ex>). Cum ergo fit
	    ut mens se ipsam possit contemplari, eo ipso ad majorem
	    perfectionem transire hoc est
	    (per <patet-ex id="311sc">scholium propositionis 11
	    hujus</patet-ex>) lætitia affici supponitur et eo majore quo
	    se suamque agendi potentiam distinctius imaginari
	    potest. Q.E.D.</p>
	</verba>
      </entitas>

      <entitas typus="corollarium" id="353c">
	<verba>
	  <p>Hæc lætitia magis magisque fovetur quo magis homo se ab
	    aliis laudari imaginatur. Nam quo magis se ab aliis laudari
	    imaginatur eo majore lætitia alios ab ipso affici imaginatur
	    idque concomitante idea sui
	    (per <patet-ex id="329sc">scholium propositionis 29
	    hujus</patet-ex>) atque adeo
	    (per <patet-ex id="327">propositionem 27 hujus</patet-ex>)
	    ipse majore lætitia concomitante idea sui
	    afficitur. Q.E.D.</p>
	</verba>
      </entitas>
    </entitas>

    <entitas typus="propositio" numerus="54" id="354">
      <verba>
	<p>Mens ea tantum imaginari conatur quæ ipsius agendi potentiam
	  ponunt.</p>
      </verba>

      <entitas typus="demonstratio" id="354d">
	<verba>
	  <p>Mentis conatus sive potentia est ipsa ipsius mentis
	    essentia (per <patet-ex id="307">propositionem 7
	    hujus</patet-ex>); mentis autem essentia (ut per se notum)
	    id tantum quod mens est et potest, affirmat; at non id quod
	    non est neque potest adeoque id tantum imaginari conatur
	    quod ipsius agendi potentiam affirmat sive ponit. Q.E.D.</p>
	</verba>
      </entitas>
    </entitas>

    <entitas typus="propositio" numerus="55" id="355">
      <verba>
	<p>Cum mens suam impotentiam imaginatur, eo ipso
	  contristatur.</p>
      </verba>

      <entitas typus="demonstratio" id="355d">
	<verba>
	  <p>Mentis essentia id tantum quod mens est et potest, affirmat
	    sive de natura mentis est ea tantummodo imaginari quæ ipsius
	    agendi potentiam ponunt
	    (per <patet-ex id="354">propositionem
	    præcedentem</patet-ex>). Cum itaque dicimus quod mens dum se
	    ipsam contemplatur, suam imaginatur impotentiam, nihil aliud
	    dicimus quam quod dum mens aliquid imaginari conatur quod
	    ipsius agendi potentiam ponit, hic ejus conatus coercetur
	    sive (per <patet-ex id="311sc">scholium propositionis 11
	    hujus</patet-ex>) quod ipsa contristatur. Q.E.D.</p>
	</verba>
      </entitas>

      <entitas typus="corollarium" numerus="1" id="355c1">
	<verba>
	  <p>Hæc tristitia magis ac magis fovetur si se ab aliis
	    vituperari imaginatur; quod eodem modo demonstratur ac
	    <patet-ex id="353c">corollarium propositionis 53
	      hujus</patet-ex>.</p>
	</verba>

	<entitas typus="scholium" id="355c1sc">
	  <verba>
	    <p>Hæc tristitia concomitante idea nostræ imbecillitatis
	      humilitas appellatur; lætitia autem quæ ex contemplatione
	      nostri oritur, philautia vel acquiescentia in se ipso
	      vocatur. Et quoniam hæc toties repetitur quoties homo suas
	      virtutes sive suam agendi potentiam contemplatur, hinc
	      ergo etiam fit ut unusquisque facta sua narrare suique tam
	      corporis quam animi vires ostentare gestiat et ut homines
	      hac de causa sibi invicem molesti sint. Ex quibus iterum
	      sequitur homines natura esse invidos
	      (vide <patet-ex id="324sc">scholium propositionis
	      24</patet-ex> et <patet-ex id="332sc">scholium
	      propositionis 32 hujus</patet-ex>) sive ob suorum æqualium
	      imbecillitatem gaudere et contra propter eorundem virtutem
	      contristari. Nam quoties unusquisque suas actiones
	      imaginatur toties lætitia
	      (per <patet-ex id="353">propositionem 53 hujus</patet-ex>)
	      afficitur et eo majore quo actiones plus perfectionis
	      exprimere et easdem distinctius imaginatur hoc est (per
	      illa quæ in <patet-ex id="240sc1">scholio I propositionis
	      40 partis II</patet-ex> dicta sunt) quo magis easdem ab
	      aliis distinguere et ut res singulares contemplari
	      potest. Quare unusquisque ex contemplatione sui tunc
	      maxime gaudebit quando aliquid in se contemplatur quod de
	      reliquis negat. Sed si id quod de se affirmat, ad
	      universalem hominis vel animalis ideam refert, non
	      tantopere gaudebit et contra contristabitur si suas ad
	      aliorum actiones comparatas imbecilliores esse imaginetur,
	      quam quidem tristitiam
	      (per <patet-ex id="328">propositionem 28 hujus</patet-ex>)
	      amovere conabitur idque suorum æqualium actiones perperam
	      interpretando vel suas quantum potest adornando. Apparet
	      igitur homines natura proclives esse ad odium et invidiam
	      ad quam accedit ipsa educatio. Nam parentes solo honoris
	      et invidiæ stimulo liberos ad virtutem concitare
	      solent. Sed scrupulus forsan remanet quod non raro hominum
	      virtutes admiremur eosque veneremur. Hunc ergo ut amoveam
	      sequens addam corollarium.</p>
	  </verba>
	</entitas>
      </entitas>

      <entitas typus="corollarium" numerus="2" id="355c2">
	<verba>
	  <p>Nemo virtutem alicui nisi æquali invidet.</p>
	</verba>

	<entitas typus="demonstratio" id="355c2d">
	  <verba>
	    <p>Invidia est ipsum odium
	      (vide <patet-ex id="324sc">scholium propositionis 24
	      hujus</patet-ex>) sive (per <patet-ex id="313sc">scholium
	      propositionis 13 hujus</patet-ex>) tristitia hoc est (per
	      <patet-ex id="311sc">scholium propositionis 11
		hujus</patet-ex>) affectio qua hominis agendi potentia
		seu conatus coercetur. At homo
		(per <patet-ex id="309sc">scholium propositionis 9
		hujus</patet-ex>) nihil agere conatur neque cupit nisi
		quod ex data sua natura sequi potest; ergo homo nullam
		de se agendi potentiam seu (quod idem est) virtutem
		prædicari cupiet quæ naturæ alterius est propria et suæ
		aliena adeoque ejus cupiditas coerceri hoc est
		(per <patet-ex id="311sc">scholium propositionis 11
		hujus</patet-ex>) ipse contristari nequit ex eo quod
		aliquam virtutem in aliquo ipsi dissimili contemplatur
		et consequenter neque ei invidere poterit. At quidem suo
		æquali qui cum ipso ejusdem naturæ
		supponitur. Q.E.D.</p>
	  </verba>
	</entitas>

	<entitas typus="scholium" id="355c2sc">
	  <verba>
	    <p>Cum igitur supra in <patet-ex id="352sc">scholio
		propositionis 52 hujus partis</patet-ex> dixerimus nos
		hominem venerari ex eo quod ipsius prudentiam,
		fortitudinem etc. admiramur, id fit (ut
		ex <patet-ex id="355">ipsa propositione</patet-ex>
		patet) quia has virtutes ei singulariter inesse et non
		ut nostræ naturæ communes imaginamur adeoque easdem ipsi
		non magis invidebimus quam arboribus altitudinem et
		leonibus fortitudinem etc.</p>
	  </verba>
	</entitas>
      </entitas>

    </entitas>

    <entitas typus="propositio" numerus="56" id="356">
      <verba>
	<p>Lætitiæ, tristitiæ et cupiditatis et consequenter
	  uniuscujusque affectus qui ex his componitur ut animi
	  fluctuationis vel qui ab his derivatur nempe amoris, odii,
	  spei, metus etc. tot species dantur quot sunt species
	  objectorum a quibus afficimur.</p>
      </verba>

      <entitas typus="demonstratio" id="356d">
	<verba>
	  <p>Lætitia et tristitia et consequenter affectus qui ex his
	    componuntur vel ex his derivantur, passiones sunt (per
	    <patet-ex id="311sc">scholium propositionis 11
	      hujus</patet-ex>); nos autem
	      (per <patet-ex id="301">propositionem 1 hujus</patet-ex>)
	      necessario patimur quatenus ideas habemus inadæquatas et
	      quatenus easdem habemus
	      (per <patet-ex id="303">propositionem 3 hujus</patet-ex>)
	      eatenus tantum patimur hoc est
	      (vide <patet-ex id="240sc1">scholium I propositionis 40
	      partis II</patet-ex>) eatenus tantum necessario patimur
	      quatenus imaginamur sive
	      (vide <patet-ex id="217">propositionem 17 partis
	      II</patet-ex> cum <patet-ex id="217sc">ejus
	      scholio</patet-ex>) quatenus afficimur affectu qui naturam
	      nostri corporis et naturam corporis externi
	      involvit. Natura igitur uniuscujusque passionis ita
	      necessario debet explicari ut objecti a quo afficimur,
	      natura exprimatur. Nempe lætitia quæ ex objecto exempli
	      gratia A oritur, naturam ipsius objecti A et lætitia quæ
	      ex objecto B oritur, ipsius objecti B naturam involvit
	      atque adeo hi duo lætitiæ affectus natura sunt diversi
	      quia ex causis diversæ naturæ oriuntur. Sic etiam
	      tristitiæ affectus qui ex uno objecto oritur, diversus
	      natura est a tristitia quæ ab alia causa oritur, quod
	      etiam de amore, odio, spe, metu, animi fluctuatione
	      etc. intelligendum est ac proinde lætitiæ, tristitiæ,
	      amoris, odii etc. tot species necessario dantur quot sunt
	      species objectorum a quibus afficimur. At cupiditas est
	      ipsa uniuscujusque essentia seu natura quatenus ex data
	      quacunque ejus constitutione determinata concipitur ad
	      aliquid agendum (vide <patet-ex id="309sc">scholium
	      propositionis 9 hujus</patet-ex>); ergo prout unusquisque
	      a causis externis hac aut illa lætitiæ, tristitiæ, amoris,
	      odii etc. specie afficitur hoc est prout ejus natura hoc
	      aut alio modo constituitur, ita ejus cupiditas alia atque
	      alia esse et natura unius a natura alterius cupiditatis
	      tantum differre necesse est quantum affectus a quibus
	      unaquæque oritur, inter se differunt. Dantur itaque tot
	      species cupiditatis quot sunt species lætitiæ, tristitiæ,
	      amoris etc. et consequenter (per jam ostensa) quot sunt
	      objectorum species a quibus afficimur. Q.E.D.</p>
	</verba>
      </entitas>

      <entitas typus="scholium" id="356sc">
	<verba>
	  <p>Inter affectuum species quæ
	    (per <patet-ex id="356">propositionem
	    præcedentem</patet-ex>) perplurimæ esse debent, insignes
	    sunt luxuria, ebrietas, libido, avaritia et ambitio, quæ non
	    nisi amoris vel cupiditatis sunt notiones quæ hujus
	    utriusque affectus naturam explicant per objecta ad quæ
	    referuntur. Nam per luxuriam, ebrietatem, libidinem,
	    avaritiam et ambitionem nihil aliud intelligimus quam
	    convivandi, potandi, coeundi, divitiarum et gloriæ
	    immoderatum amorem vel cupiditatem. Præterea hi affectus
	    quatenus eos per solum objectum ad quod referuntur ab aliis
	    distinguimus, contrarios non habent. Nam temperantia quam
	    luxuriæ et sobrietas quam ebrietati et denique castitas quam
	    libidini opponere solemus, affectus seu passiones non sunt
	    sed animi indicant potentiam quæ hos affectus
	    moderatur. Cæterum reliquas affectuum species hic explicare
	    nec possum (quia tot sunt quot objectorum species) nec si
	    possem, necesse est. Nam ad id quod intendimus nempe ad
	    affectuum vires et mentis in eosdem potentiam determinandum,
	    nobis sufficit uniuscujusque affectus generalem habere
	    definitionem. Sufficit inquam nobis affectuum et mentis
	    communes proprietates intelligere ut determinare possimus
	    qualis et quanta sit mentis potentia in moderandis et
	    coercendis affectibus. Quamvis itaque magna sit differentia
	    inter hunc et illum amoris, odii vel cupiditatis affectum
	    exempli gratia inter amorem erga liberos et inter amorem
	    erga uxorem, nobis tamen has differentias cognoscere et
	    affectuum naturam et originem ulterius indagare, non est
	    opus.</p>
	</verba>
      </entitas>
    </entitas>

    <entitas typus="propositio" numerus="57" id="357">
      <verba>
	<p>Quilibet uniuscujusque individui affectus ab affectu alterius
	  tantum discrepat quantum essentia unius ab essentia alterius
	  differt.</p>
      </verba>

      <entitas typus="demonstratio" id="357d">
	<verba>
	  <p>Hæc propositio patet ex <patet-ex id="213a1a">axiomate 1,
	      quod vide post lemma 3 scholiumque propositionis 13 partis
	      II</patet-ex>. At nihilominus eandem ex trium primitivorum
	      affectuum definitionibus demonstrabimus. Omnes affectus ad
	      cupiditatem, lætitiam vel tristitiam referuntur ut eorum
	      quas dedimus definitiones, ostendunt. At cupiditas est
	      ipsa uniuscujusque natura seu essentia (vide ejus
	      definitionem in
	    <patet-ex id="309sc">scholio propositionis 9
	      hujus</patet-ex>); ergo uniuscujusque individui cupiditas
	      a cupiditate alterius tantum discrepat quantum natura seu
	      essentia unius ab essentia alterius differt. Lætitia
	      deinde et tristitia passiones sunt quibus uniuscujusque
	      potentia seu conatus in suo esse perseverandi augetur vel
	      minuitur, juvatur vel coercetur
	      (per <patet-ex id="311">propositionem 11 hujus</patet-ex>
	      et <patet-ex id="311sc">ejus scholium</patet-ex>). At per
	      conatum in suo esse perseverandi quatenus ad mentem et
	      corpus simul refertur, appetitum et cupiditatem
	      intelligimus (vide <patet-ex id="309sc">scholium
	      propositionis 9 hujus</patet-ex>); ergo lætitia et
	      tristitia est ipsa cupiditas sive appetitus quatenus a
	      causis externis augetur vel minuitur, juvatur vel
	      coercetur hoc est (per <patet-ex id="309sc">idem
	      scholium</patet-ex>) est ipsa cujusque natura atque adeo
	      uniuscujusque lætitia vel tristitia a lætitia vel
	      tristitia alterius tantum etiam discrepat quantum natura
	      seu essentia unius ab essentia alterius differt et
	      consequenter quilibet uniuscujusque individui affectus ab
	      affectu alterius tantum discrepat etc. Q.E.D.</p>
	</verba>
      </entitas>

      <entitas typus="scholium" id="357sc">
	<verba>
	  <p>Hinc sequitur affectus animalium quæ irrationalia dicuntur
	    (bruta enim sentire nequaquam dubitare possumus postquam
	    mentis novimus originem) ab affectibus hominum tantum
	    differre quantum eorum natura a natura humana
	    differt. Fertur quidem equus et homo libidine procreandi; at
	    ille libidine equina hic autem humana. Sic etiam libidines
	    et appetitus insectorum, piscium et avium alii atque alii
	    esse debent. Quamvis itaque unumquodque individuum sua qua
	    constat natura, contentum vivat eaque gaudeat, vita tamen
	    illa qua unumquodque est contentum et gaudium nihil aliud
	    est quam idea seu anima ejusdem individui atque adeo gaudium
	    unius a gaudio alterius tantum natura discrepat quantum
	    essentia unius ab essentia alterius differt. Denique ex
	    præcedenti propositione sequitur non parum etiam interesse
	    inter gaudium quo ebrius exempli gratia ducitur et inter
	    gaudium quo potitur philosophus, quod hic in transitu monere
	    volui. Atque hæc de affectibus qui ad hominem referuntur
	    quatenus patitur. Superest ut pauca addam de iis qui ad
	    eundem referuntur quatenus agit.</p>
	</verba>
      </entitas>
    </entitas>

    <entitas typus="propositio" numerus="58" id="358">
      <verba>
	<p>Præter lætitiam et cupiditatem quæ passiones sunt, alii
	  lætitiæ et cupiditatis affectus dantur qui ad nos quatenus
	  agimus, referuntur.</p>
      </verba>

      <entitas typus="demonstratio" id="358d">
	<verba>
	  <p>Cum mens se ipsam suamque agendi potentiam concipit,
	    lætatur (per <patet-ex id="353">propositionem 53
	    hujus</patet-ex>) : mens autem se ipsam necessario
	    contemplatur quando veram sive adæquatam ideam concipit (per
	    <patet-ex id="243">propositionem 43 partis
	      II</patet-ex>). At mens quasdam ideas adæquatas concipit
	      (per <patet-ex id="240sc2">scholium II propositionis 40
	      partis II</patet-ex>) : ergo eatenus etiam lætatur
	      quatenus ideas adæquatas concipit hoc est
	      (per <patet-ex id="301">propositionem 1 hujus</patet-ex>)
	      quatenus agit. Deinde mens tam quatenus claras et
	      distinctas quam quatenus confusas habet ideas, in suo esse
	      perseverare conatur (per <patet-ex id="309">propositionem
	      9 hujus</patet-ex>) : at per conatum cupiditatem
	      intelligimus (per <patet-ex id="309sc">ejusdem
	      scholium</patet-ex>); ergo cupiditas ad nos refertur etiam
	      quatenus intelligimus sive
	      (per <patet-ex id="301">propositionem 1 hujus</patet-ex>)
	      quatenus agimus. Q.E.D.</p>
	</verba>
      </entitas>
    </entitas>

    <entitas typus="propositio" numerus="59" id="359">
      <verba>
	<p>Inter omnes affectus qui ad mentem quatenus agit referuntur,
	  nulli alii sunt quam qui ad lætitiam vel cupiditatem
	  referuntur.</p>
      </verba>

      <entitas typus="demonstratio" id="359d">
	<verba>
	  <p>Omnes affectus ad cupiditatem, lætitiam vel tristitiam
	    referuntur ut eorum quas dedimus definitiones ostendunt. Per
	    tristitiam autem intelligimus quod mentis cogitandi potentia
	    minuitur vel coercetur (per <patet-ex id="311">propositionem
	    11 hujus</patet-ex> et <patet-ex id="311sc">ejus
	    scholium</patet-ex>) adeoque mens quatenus contristatur
	    eatenus ejus intelligendi hoc est ejus agendi potentia (per
	    <patet-ex id="301">propositionem 1 hujus</patet-ex>)
	    minuitur vel coercetur adeoque nulli tristitiæ affectus ad
	    mentem referri possunt quatenus agit sed tantum affectus
	    lætitiæ et cupiditatis qui
	    (per <patet-ex id="358">propositionem
	    præcedentem</patet-ex>) eatenus etiam ad mentem
	    referuntur. Q.E.D.</p>
	</verba>
      </entitas>

      <entitas typus="scholium" id="359sc">
	<verba>
	  <p>Omnes actiones quæ sequuntur ex affectibus qui ad mentem
	    referuntur quatenus intelligit, ad fortitudinem refero quam
	    in animositatem et generositatem distinguo. Nam per
	    animositatem intelligo cupiditatem qua unusquisque conatur
	    suum esse ex solo rationis dictamine conservare. Per
	    generositatem autem cupiditatem intelligo qua unusquisque ex
	    solo rationis dictamine conatur reliquos homines juvare et
	    sibi amicitia jungere. Eas itaque actiones quæ solum agentis
	    utile intendunt, ad animositatem et quæ alterius etiam utile
	    intendunt ad generositatem refero. Temperantia igitur,
	    sobrietas et animi in periculis præsentia etc. animositatis
	    sunt species; modestia autem, clementia etc. species
	    generositatis sunt. Atque his puto me præcipuos affectus
	    animique fluctuationes quæ ex compositione trium
	    primitivorum affectuum nempe cupiditatis, lætitiæ et
	    tristitiæ oriuntur, explicuisse perque primas suas causas
	    ostendisse. Ex quibus apparet nos a causis externis multis
	    modis agitari nosque perinde ut maris undæ a contrariis
	    ventis agitatæ fluctuari nostri eventus atque fati
	    inscios. At dixi me præcipuos tantum, non omnes qui dari
	    possunt animi conflictus ostendisse. Nam eadem via qua supra
	    procedendo facile possumus ostendere amorem esse junctum
	    p&oelig;nitentiæ, dedignationi, pudori etc. Imo unicuique ex
	    jam dictis clare constare credo affectus tot modis alios cum
	    aliis posse componi indeque tot variationes oriri ut nullo
	    numero definiri queant. Sed ad meum institutum præcipuos
	    tantum enumeravisse sufficit nam reliqui quos omisi plus
	    curiositatis quam utilitatis haberent. Attamen de amore hoc
	    notandum restat quod scilicet sæpissime contingit dum re
	    quam appetebamus fruimur, ut corpus ex ea fruitione novam
	    acquirat constitutionem a qua aliter determinatur et aliæ
	    rerum imagines in eo excitantur et simul mens alia imaginari
	    aliaque cupere incipit. Exempli gratia cum aliquid quod nos
	    sapore delectare solet, imaginamur, eodem frui nempe
	    comedere cupimus. At quamdiu eodem sic fruimur, stomachus
	    adimpletur corpusque aliter constituitur. Si igitur corpore
	    jam aliter disposito ejusdem cibi imago quia ipse præsens
	    adest, fomentetur et consequenter conatus etiam sive
	    cupiditas eundem comedendi, huic cupiditati seu conatui nova
	    illa constitutio repugnabit et consequenter cibi quem
	    appetebamus, præsentia odiosa erit et hoc est quod fastidium
	    et tædium vocamus. Cæterum corporis affectiones externas quæ
	    in affectibus observantur, ut sunt tremor, livor, singultus,
	    risus etc. neglexi quia ad solum corpus absque ulla ad
	    mentem relatione referuntur. Denique de affectuum
	    definitionibus quædam notanda sunt, quas propterea hic
	    ordine repetam et quid in unaquaque observandum est, iisdem
	    interponam.</p>
	</verba>
      </entitas>
    </entitas>

    <entitas typus="affectuum_definitiones" id="3ad">

      <entitas typus="definitio" numerus="1" id="3ad1">
	<verba>
	  <p>Cupiditas est ipsa hominis essentia quatenus ex data
	    quacunque ejus affectione determinata concipitur ad aliquid
	    agendum.</p>
	</verba>

	<entitas typus="explicatio" id="3ad1e">
	  <verba>
	    <p>Diximus supra in <patet-ex id="309sc">scholio
		propositionis 9 hujus partis</patet-ex> cupiditatem esse
		appetitum cum ejusdem conscientia; appetitum autem esse
		ipsam hominis essentiam quatenus determinata est ad ea
		agendum quæ ipsius conservationi inserviunt. Sed in
		eodem scholio etiam monui me revera inter humanum
		appetitum et cupiditatem nullam agnoscere
		differentiam. Nam sive homo sui appetitus sit conscius
		sive non sit, manet tamen appetitus unus idemque atque
		adeo ne tautologiam committere viderer, cupiditatem per
		appetitum explicare nolui sed eandem ita definire studui
		ut omnes humanæ naturæ conatus quos nomine appetitus,
		voluntatis, cupiditatis vel impetus significamus, una
		comprehenderem. Potueram enim dicere cupiditatem esse
		ipsam hominis essentiam quatenus determinata concipitur
		ad aliquid agendum sed ex hac definitione
		(per <patet-ex id="223">propositionem 23 partis
		II</patet-ex>) non sequeretur quod mens possit suæ
		cupiditatis sive appetitus esse conscia. Igitur ut hujus
		conscientiæ causam involverem, necesse fuit
		(per <patet-ex id="223">eandem propositionem</patet-ex>)
		addere "quatenus ex data quacunque ejus affectione
		determinata etc.". Nam per affectionem humanæ essentiæ
		quamcunque ejusdem essentiæ constitutionem intelligimus,
		sive ea sit innata sive quod ipsa per solum cogitationis
		sive per solum extensionis attributum concipiatur sive
		denique quod ad utrumque simul referatur. Hic igitur
		cupiditatis nomine intelligo hominis quoscunque conatus,
		impetus, appetitus et volitiones, qui pro varia ejusdem
		hominis constitutione varii et non raro adeo sibi
		invicem oppositi sunt ut homo diversimode trahatur et
		quo se vertat, nesciat.</p>
	  </verba>
	</entitas>
      </entitas>


      <entitas typus="definitio" id="3ad2">
	<verba>
	  <p>Lætitia est hominis transitio a minore ad majorem
	    perfectionem.<patet-ex id="311sc"/></p>
	</verba>
      </entitas>


      <entitas typus="definitio" id="3ad3">
	<verba>
	  <p>Tristitia est hominis transitio a majore ad minorem
	    perfectionem.</p>
	</verba>

	<entitas typus="explicatio" id="3ad3e">
	  <verba>
	    <p>Dico transitionem. Nam lætitia non est ipsa perfectio. Si
	      enim homo cum perfectione ad quam transit nasceretur,
	      ejusdem absque lætitiæ affectu compos esset; quod clarius
	      apparet ex tristitiæ affectu qui huic est contrarius. Nam
	      quod tristitia in transitione ad minorem perfectionem
	      consistit, non autem in ipsa minore perfectione, nemo
	      negare potest quandoquidem homo eatenus contristari nequit
	      quatenus alicujus perfectionis est particeps. Nec dicere
	      possumus quod tristitia in privatione majoris perfectionis
	      consistat nam privatio nihil est; tristitiæ autem affectus
	      actus est qui propterea nullus alius esse potest quam
	      actus transeundi ad minorem perfectionem hoc est actus quo
	      hominis agendi potentia minuitur vel coercetur
	      (vide <patet-ex id="311sc">scholium propositionis 11
	      hujus</patet-ex>). Cæterum definitiones hilaritatis,
	      titillationis, melancholiæ et doloris omitto quia ad
	      corpus potissimum referuntur et non nisi lætitiæ aut
	      tristitiæ sunt species.</p>
	  </verba>
	</entitas>
      </entitas>


      <entitas typus="definitio" numerus="4" id="3ad4">
	<verba>
	  <p>Admiratio est rei alicujus imaginatio in qua mens defixa
	    propterea manet quia hæc singularis imaginatio nullam cum
	    reliquis habet
	    connexionem. Vide <patet-ex id="352">propositionem
	    52</patet-ex> cum <patet-ex id="352sc">ejusdem
	    scholio</patet-ex>.</p>
	</verba>

	<entitas typus="explicatio" id="3ad4e">
	  <verba>
	    <p>In <patet-ex id="218sc">scholio propositionis 18 partis
		II</patet-ex> ostendimus quænam sit causa cur mens ex
		contemplatione unius rei statim in alterius rei
		cogitationem incidat videlicet quia earum rerum imagines
		invicem concatenatæ et ita ordinatæ sunt ut alia aliam
		sequatur, quod quidem concipi nequit quando rei imago
		nova est sed mens in ejusdem rei contemplatione
		detinebitur donec ab aliis causis ad alia cogitandum
		determinetur. Rei itaque novæ imaginatio in se
		considerata ejusdem naturæ est ac reliquæ et hac de
		causa ego admirationem inter affectus non numero nec
		causam video cur id facerem quandoquidem hæc mentis
		distractio ex nulla causa positiva quæ mentem ab aliis
		distrahat, oritur sed tantum ex eo quod causa cur mens
		ex unius rei contemplatione ad alia cogitandum
		determinatur, deficit.</p>

	    <p>Tres igitur (ut in <patet-ex id="311sc">scholio
		propositionis 11 hujus</patet-ex> monui) tantum affectus
		primitivos seu primarios agnosco nempe lætitiæ,
		tristitiæ et cupiditatis nec alia de causa verba de
		admiratione feci quam quia usu factum est ut quidam
		affectus qui ex tribus primitivis derivantur, aliis
		nominibus indicari soleant quando ad objecta quæ
		admiramur, referuntur; quæ quidem ratio me ex æquo movet
		ut etiam contemptus definitionem his adjungam.</p>
	  </verba>
	</entitas>
      </entitas>


      <entitas typus="definitio" numerus="5" id="3ad5">
	<verba>
	  <p>Contemptus est rei alicujus imaginatio quæ mentem adeo
	    parum tangit ut ipsa mens ex rei præsentia magis moveatur ad
	    ea imaginandum quæ in ipsa re non sunt quam quæ in ipsa
	    sunt. Vide <patet-ex id="352sc">scholium propositionis 52
	    hujus</patet-ex>. Definitiones venerationis et dedignationis
	    missas hic facio quia nulli quod sciam affectus ex his nomen
	    trahunt.</p>
	</verba>
      </entitas>


      <entitas typus="definitio" numerus="6" id="3ad6">
	<verba>
	  <p>Amor est lætitia concomitante idea causæ externæ.</p>
	</verba>

	<entitas typus="explicatio" id="3ad6e">
	  <verba>
	    <p>Hæc definitio satis clare amoris essentiam explicat; illa
	      vero auctorum qui definiunt amorem esse voluntatem amantis
	      se jungendi rei amatæ, non amoris essentiam sed ejus
	      proprietatem exprimit et quia amoris essentia non satis ab
	      auctoribus perspecta fuit, ideo neque ejus proprietatis
	      ullum clarum conceptum habere potuerunt et hinc factum ut
	      eorum definitionem admodum obscuram esse omnes
	      judicaverint. Verum notandum cum dico proprietatem esse in
	      amante se voluntate jungere rei amatæ, me per voluntatem
	      non intelligere consensum vel animi deliberationem seu
	      liberum decretum (nam hoc fictitium esse
	      demonstravimus <patet-ex id="248">propositione 48 partis
	      II</patet-ex>) nec etiam cupiditatem sese jungendi rei
	      amatæ quando abest vel perseverandi in ipsius præsentia
	      quando adest; potest namque amor absque hac aut illa
	      cupiditate concipi sed per voluntatem me acquiescentiam
	      intelligere quæ est in amante ob rei amatæ præsentiam a
	      qua lætitia amantis corroboratur aut saltem fovetur.</p>
	  </verba>
	</entitas>
      </entitas>


      <entitas typus="definitio" numerus="7" id="3ad7">
	<verba>
	  <p>Odium est tristitia concomitante idea causæ externæ.</p>
	</verba>

	<entitas typus="explicatio" id="3ad7e">
	  <verba>
	    <p>Quæ hic notanda sunt, ex dictis in præcedentis
	      definitionis explicatione facile percipiuntur. Vide
	      præterea <patet-ex id="313sc">scholium propositionis 13
	      hujus</patet-ex>.</p>
	  </verba>
	</entitas>
      </entitas>


      <entitas typus="definitio" numerus="8" id="3ad8">
	<verba>
	  <p>Propensio est lætitia concomitante idea alicujus rei quæ
	    per accidens causa est lætitiæ.<patet-ex id="315sc"/></p>
	</verba>
      </entitas>



      <entitas typus="definitio" numerus="9" id="3ad9">
	<verba>
	  <p>Aversio est tristitia concomitante idea alicujus rei quæ
	    per accidens causa est tristitiæ. De his
	    vide <patet-ex id="315sc">scholium propositionis 15
	    hujus</patet-ex>.</p>
	</verba>
      </entitas>


      <entitas typus="definitio" numerus="10" id="3ad10">
	<verba>
	  <p>Devotio est amor erga eum quem admiramur.</p>
	</verba>

	<entitas typus="explicatio" id="3ad10e">
	  <verba>
	    <p>Admirationem oriri ex rei novitate
	      ostendimus <patet-ex id="352">propositione 52
	      hujus</patet-ex>. Si igitur contingat ut id quod admiramur
	      sæpe imaginemur, idem admirari desinemus atque adeo
	      videmus devotionis affectum facile in simplicem amorem
	      degenerare.</p>
	  </verba>
	</entitas>
      </entitas>


      <entitas typus="definitio" numerus="11" id="3ad11">
	<verba>
	  <p>Irrisio est lætitia orta ex eo quod aliquid quod
	    contemnimus in re quam odimus inesse imaginamur.</p>
	</verba>

	<entitas typus="explicatio" id="3ad11e">
	  <verba>
	    <p>Quatenus rem quam odimus contemnimus eatenus de eadem
	      existentiam negamus (vide <patet-ex id="352sc">scholium
	      propositionis 52 hujus</patet-ex>) et eatenus (per
	      <patet-ex id="320">propositionem 20 hujus</patet-ex>)
	      lætamur. Sed quoniam supponimus hominem id quod irridet
	      odio tamen habere, sequitur hanc lætitiam solidam non
	      esse. Vide
	      <patet-ex id="347sc">scholium propositionis 47
		hujus</patet-ex>.</p>
	  </verba>
	</entitas>
      </entitas>


      <entitas typus="definitio" numerus="12" id="3ad12">
	<verba>
	  <p>Spes est inconstans lætitia orta ex idea rei futuræ vel
	    præteritæ de cujus eventu aliquatenus
	    dubitamus. <patet-ex
	    id="318sc2"/><patet-ex id="319"/><patet-ex id="320"/></p>
	</verba>
      </entitas>


      <entitas typus="definitio" numerus="13" id="3ad13">
	<verba>
	  <p>Metus est inconstans tristitia orta ex idea rei futuræ vel
	    præteritæ de cujus eventu aliquatenus dubitamus. Vide de his
	    <patet-ex id="318sc2">scholium II propositionis 18
	      hujus</patet-ex>.</p>
	</verba>

	<entitas typus="explicatio" id="3ad13e">
	  <verba>
	    <p>Ex his definitionibus sequitur non dari spem sine metu
	      neque metum sine spe. Qui enim spe pendet et de rei eventu
	      dubitat, is aliquid imaginari supponitur quod rei futuræ
	      existentiam secludit atque adeo eatenus contristari (per
	      <patet-ex id="319">propositionem 19 hujus</patet-ex>) et
	      consequenter dum spe pendet, metuere ut res eveniat. Qui
	      autem contra in metu est hoc est de rei quam odit eventu
	      dubitat, aliquid etiam imaginatur quod ejusdem rei
	      existentiam secludit atque adeo
	      (per <patet-ex id="320">propositionem 20 hujus</patet-ex>)
	      lætatur et consequenter eatenus spem habet ne eveniat.</p>
	  </verba>
	</entitas>
      </entitas>


      <entitas typus="definitio" numerus="14" id="3ad14">
	<verba>
	  <p>Securitas est lætitia orta ex idea rei futuræ vel præteritæ
	    de qua dubitandi causa sublata
	    est. <patet-ex id="231c"/><patet-ex id="249sc"/></p>
	</verba>
      </entitas>


      <entitas typus="definitio" numerus="15" id="3ad15">
	<verba>
	  <p>Desperatio est tristitia orta ex idea rei futuræ vel
	    præteritæ de qua dubitandi causa sublata est.</p>
	</verba>

	<entitas typus="explicatio" id="3ad15e">
	  <verba>
	    <p>Oritur itaque ex spe securitas et ex metu desperatio
	      quando de rei eventu dubitandi causa tollitur, quod fit
	      quia homo rem præteritam vel futuram adesse imaginatur et
	      ut præsentem contemplatur vel quia alia imaginatur quæ
	      existentiam earum rerum secludunt quæ ipsi dubium
	      injiciebant. Nam tametsi de rerum singularium eventu
	      (per <patet-ex id="231c">corollarium propositionis 31
	      partis II</patet-ex>) nunquam possumus esse certi, fieri
	      tamen potest ut de earum eventu non dubitemus. Aliud enim
	      esse ostendimus (vide <patet-ex id="249sc">scholium
	      propositionis 49 partis II</patet-ex>) de re non dubitare,
	      aliud rei certitudinem habere atque adeo fieri potest ut
	      ex imagine rei præteritæ aut futuræ eodem lætitiæ vel
	      tristitiæ affectu afficiamur ac ex rei præsentis imagine,
	      ut in propositione 18 hujus demonstravimus, quam cum
	      ejusdem scholiis vide.</p>
	  </verba>
	</entitas>
      </entitas>


      <entitas typus="definitio" numerus="16" id="3ad16">
	<verba>
	  <p>Gaudium est lætitia concomitante idea rei præteritæ quæ
	    præter spem evenit.</p>
	</verba>
      </entitas>


      <entitas typus="definitio" numerus="17" id="3ad17">
	<verba>
	  <p>Conscientiæ morsus est tristitia concomitante idea rei
	    præteritæ quæ præter spem evenit.</p>
	</verba>
      </entitas>


      <entitas typus="definitio" numerus="18" id="3ad18">
	<verba>
	  <p>Commiseratio est tristitia concomitante idea mali quod
	    alteri quem nobis similem esse imaginamur,
	    evenit. Vide <patet-ex id="322sc">scholium propositionis
	    22</patet-ex> et <patet-ex id="327sc">scholium propositionis
	    27 hujus</patet-ex>.</p>
	</verba>

	<entitas typus="explicatio" id="3ad18e">
	  <verba>
	    <p>Inter commiserationem et misericordiam nulla videtur esse
	      differentia nisi forte quod commiseratio singularem
	      affectum respiciat, misericordia autem ejus
	      habitum. <patet-ex id="322sc"/><patet-ex id="327c1"/></p>
	  </verba>
	</entitas>
      </entitas>


      <entitas typus="definitio" numerus="19" id="3ad19">
	<verba>
	  <p>Favor est amor erga aliquem qui alteri
	    benefecit. <patet-ex id="322sc"/><patet-ex id="327c1"/></p>
	</verba>
      </entitas>


      <entitas typus="definitio" numerus="20" id="3ad20">
	<verba>
	  <p>Indignatio est odium erga aliquem qui alteri malefecit.</p>
	</verba>

	<entitas typus="explicatio" id="3ad20e">
	  <verba>
	    <p>Hæc nomina ex communi usu aliud significare scio. Sed
	      meum institutum non est verborum significationem sed rerum
	      naturam explicare easque iis vocabulis indicare quorum
	      significatio quam ex usu habent, a significatione qua
	      eadem usurpare volo, non omnino abhorret, quod semel
	      monuisse sufficiat. Cæterum horum affectuum causam vide
	      in <patet-ex id="327c1">corollario I propositionis
	      27</patet-ex> et <patet-ex id="322sc">scholio
	      propositionis 22 hujus partis</patet-ex>.</p>
	  </verba>
	</entitas>
      </entitas>


      <entitas typus="definitio" numerus="21" id="3ad21">
	<verba>
	  <p>Existimatio est de aliquo præ amore plus justo
	    sentire. <patet-ex id="326sc"/></p>
	</verba>
      </entitas>


      <entitas typus="definitio" numerus="22" id="3ad22">
	<verba>
	  <p>Despectus est de aliquo præ odio minus justo
	    sentire. <patet-ex id="326sc"/></p>
	</verba>

	<entitas typus="explicatio" id="3ad22e">
	  <verba>
	    <p>Est itaque existimatio amoris et despectus odii effectus
	      sive proprietas atque adeo potest existimatio etiam
	      definiri quod sit amor quatenus hominem ita afficit ut de
	      re amata plus justo sentiat et contra despectus quod sit
	      odium quatenus hominem ita afficit ut de eo quem odio
	      habet, minus justo sentiat. Vide de
	      his <patet-ex id="326sc">scholium propositionis 26
	      hujus</patet-ex>.</p>
	  </verba>
	</entitas>
      </entitas>


      <entitas typus="definitio" numerus="23" id="3ad23">
	<verba>
	  <p>Invidia est odium quatenus hominem ita afficit ut ex
	    alterius felicitate contristetur et contra ut ex alterius
	    malo gaudeat.</p>
	</verba>

	<entitas typus="explicatio" id="3ad23e">
	  <verba>
	    <p>Invidiæ opponitur communiter misericordia quæ proinde
	      invita vocabuli significatione sic definiri
	      potest. <patet-ex id="324sc"/><patet-ex id="332sc"/></p>
	  </verba>
	</entitas>
      </entitas>


      <entitas typus="definitio" numerus="24" id="3ad24">
	<verba>
	  <p>Misericordia est amor quatenus hominem ita afficit ut ex
	    bono alterius gaudeat et contra ut ex alterius malo
	    contristetur.</p>
	</verba>

	<entitas typus="explicatio" id="3ad24e">
	  <verba>
	    <p>Cæterum de invidia vide <patet-ex id="324sc">scholium
		propositionis 24</patet-ex>
		et <patet-ex id="332sc">scholium propositionis 32
		hujus</patet-ex>. Atque hi affectus lætitiæ et tristitiæ
		sunt quos idea rei externæ comitatur tanquam causa per
		se vel per accidens. Hinc ad alios transeo quos idea rei
		internæ comitatur tanquam causa.</p>
	  </verba>
	</entitas>
      </entitas>


      <entitas typus="definitio" numerus="25" id="3ad25">
	<verba>
	  <p>Acquiescentia in se ipso est lætitia orta ex eo quod homo
	    se ipsum suamque agendi potentiam contemplatur.</p>
	</verba>
      </entitas>


      <entitas typus="definitio" numerus="26" id="3ad26">
	<verba>
	  <p>Humilitas est tristitia orta ex eo quod homo suam
	    impotentiam sive imbecillitatem contemplatur.</p>
	</verba>

	<entitas typus="explicatio" id="3ad26e">
	  <verba>
	    <p>Acquiescentia in se ipso humilitati opponitur quatenus
	      per eandem intelligimus lætitiam quæ ex eo oritur quod
	      nostram agendi potentiam contemplamur sed quatenus per
	      ipsam etiam intelligimus lætitiam concomitante idea
	      alicujus facti quod nos ex mentis libero decreto fecisse
	      credimus, tum p&oelig;nitentiæ opponitur quæ a nobis sic
	      definitur.</p>
	  </verba>
	</entitas>
      </entitas>


      <entitas typus="definitio" numerus="27" id="3ad27">
	<verba>
	  <p>P&oelig;nitentia est tristitia concomitante idea alicujus
	    facti quod nos ex libero mentis decreto fecisse
	    credimus.</p>
	</verba>

	<entitas typus="explicatio" id="3ad27e">
	  <verba>
	    <p>Horum affectuum causas ostendimus
	      in <patet-ex id="351sc">scholio propositionis 51
	      hujus</patet-ex> et <patet-ex id="353">propositionibus
	      53</patet-ex>, <patet-ex id="354">54</patet-ex>
	      et <patet-ex id="355">55
	      hujus</patet-ex> <patet-ex id="355c1sc">ejusque
	      scholio</patet-ex>. De libero autem mentis decreto vide
	      <patet-ex id="235sc">scholium propositionis 35 partis
		II</patet-ex>. Sed hic præterea notandum venit mirum non
		esse quod omnes omnino actus qui ex consuetudine pravi
		vocantur, sequatur tristitia et illos qui recti
		dicuntur, lætitia. Nam hoc ab educatione potissimum
		pendere facile ex supra dictis intelligimus. Parentes
		nimirum illos exprobrando liberosque propter eosdem sæpe
		objurgando, hos contra suadendo et laudando effecerunt
		ut tristitiæ commotiones illis, lætitiæ vero his
		jungerentur. Quod ipsa etiam experientia
		comprobatur. Nam consuetudo et religio non est omnibus
		eadem sed contra quæ apud alios sacra, apud alios
		profana et quæ apud alios honesta, apud alios turpia
		sunt. Prout igitur unusquisque educatus est, ita facti
		alicujus p&oelig;nitet vel eodem gloriatur.</p>
	  </verba>
	</entitas>
      </entitas>


      <entitas typus="definitio" numerus="28" id="3ad28">
	<verba>
	  <p>Superbia est de se præ amore sui plus justo sentire.</p>
	</verba>

	<entitas typus="explicatio" id="3ad28e">
	  <verba>
	    <p>Differt igitur superbia ab existimatione quod hæc ad
	      objectum externum, superbia autem ad ipsum hominem de se
	      plus justo sentientem referatur. Cæterum ut existimatio
	      amoris sic superbia philautiæ effectus vel proprietas est,
	      quæ propterea etiam definiri potest quod sit amor sui sive
	      acquiescentia in se ipso quatenus hominem ita afficit ut
	      de se plus justo sentiat
	      (vide <patet-ex id="326sc">scholium propositionis 26
	      hujus</patet-ex>). Huic affectui non datur contrarius. Nam
	      nemo de se præ odio sui minus justo sentit; imo nemo de se
	      minus justo sentit quatenus imaginatur se hoc vel illud
	      non posse. Nam quicquid homo imaginatur se non posse, id
	      necessario imaginatur et hac imaginatione ita disponitur
	      ut id agere revera non possit quod se non posse
	      imaginatur. Quamdiu enim imaginatur se hoc vel illud non
	      posse tamdiu ad agendum non est determinatus et
	      consequenter tamdiu impossibile ei est ut id
	      agat. Verumenimvero si ad illa attendamus quæ a sola
	      opinione pendent, concipere poterimus fieri posse ut homo
	      de se minus justo sentiat; fieri enim potest ut aliquis
	      dum tristis imbecillitatem contemplatur suam, imaginetur
	      se ab omnibus contemni idque dum reliqui nihil minus
	      cogitant quam ipsum contemnere. Potest præterea homo de se
	      minus justo sentire si aliquid de se in præsenti neget cum
	      relatione ad futurum tempus cujus est incertus; ut quod
	      neget se nihil certi posse concipere nihilque nisi prava
	      vel turpia posse cupere vel agere etc. Possumus deinde
	      dicere aliquem de se minus justo sentire cum videmus ipsum
	      ex nimio pudoris metu ea non audere quæ alii ipsi æquales
	      audent. Hunc igitur affectum possumus superbiæ opponere
	      quem abjectionem vocabo nam ut ex acquiescentia in se ipso
	      superbia, sic ex humilitate abjectio oritur quæ proinde a
	      nobis sic definitur.</p>
	  </verba>
	</entitas>
      </entitas>


      <entitas typus="definitio" numerus="29" id="3ad29">
	<verba>
	  <p>Abjectio est de se præ tristitia minus justo sentire.</p>
	</verba>

	<entitas typus="explicatio" id="3ad29e">
	  <verba>
	    <p>Solemus tamen sæpe superbiæ humilitatem opponere sed tum
	      magis ad utriusque effectus quam naturam
	      attendimus. Solemus namque illum superbum vocare qui nimis
	      gloriatur (vide
	      <patet-ex id="330sc">scholium propositionis 30
		hujus</patet-ex>) qui non nisi virtutes suas et aliorum
		non nisi vitia narrat, qui omnibus præferri vult et qui
		denique ea gravitate et ornatu incedit quo solent alii
		qui longe supra ipsum sunt positi. Contra illum humilem
		vocamus qui sæpius erubescit, qui sua vitia fatetur et
		aliorum virtutes narrat, qui omnibus cedit et qui
		denique submisso capite ambulat et se ornare
		negligit. Cæterum hi affectus nempe humilitas et
		abjectio rarissimi sunt. Nam natura humana in se
		considerata contra eosdem quantum potest nititur (vide
	      <patet-ex id="313">propositiones 13</patet-ex>
	      et <patet-ex id="354">54 hujus</patet-ex>) et ideo qui
	      maxime creduntur abjecti et humiles esse, maxime plerumque
	      ambitiosi et invidi sunt.</p>
	  </verba>
	</entitas>
      </entitas>


      <entitas typus="definitio" numerus="30" id="3ad30">
	<verba>
	  <p>Gloria est lætitia concomitante idea alicujus nostræ
	    actionis quam alios laudare
	    imaginamur. <patet-ex id="330sc"/></p>
	</verba>
      </entitas>


      <entitas typus="definitio" numerus="31" id="3ad31">
	<verba>
	  <p>Pudor est tristitia concomitante idea alicujus actionis
	    quam alios vituperare imaginamur.</p>
	</verba>

	<entitas typus="explicatio" id="3ad31e">
	  <verba>
	    <p>De his vide <patet-ex id="330sc">scholium propositionis
		30 hujus partis</patet-ex>. Sed hic notanda est
		differentia quæ est inter pudorem et verecundiam. Est
		enim pudor tristitia quæ sequitur factum cujus
		pudet. Verecundia autem metus seu timor pudoris quo homo
		continetur ne aliquid turpe committat. Verecundiæ opponi
		solet impudentia, quæ revera affectus non est ut suo
		loco ostendam sed affectuum nomina (ut jam monui) magis
		eorum usum quam naturam respiciunt. Atque his lætitiæ et
		tristitiæ affectus quos explicare proposueram,
		absolvi. Pergo itaque ad illos quos ad cupiditatem
		refero.</p>
	  </verba>
	</entitas>
      </entitas>


      <entitas typus="definitio" numerus="32" id="3ad32">
	<verba>
	  <p>Desiderium est cupiditas sive appetitus re aliqua potiundi
	    quæ ejusdem rei memoria fovetur et simul aliarum rerum
	    memoria quæ ejusdem rei appetendæ existentiam secludunt,
	    coercetur.</p>
	</verba>

	<entitas typus="explicatio" numerus="2" id="3ad32e">
	  <verba>
	    <p>Cum alicujus rei recordamur, ut jam sæpe diximus, eo ipso
	      disponimur ad eandem eodem affectu contemplandum ac si res
	      præsens adesset sed hæc dispositio seu conatus dum
	      vigilamus plerumque cohibetur ab imaginibus rerum quæ
	      existentiam ejus cujus recordamur, secludunt. Quando
	      itaque rei meminimus quæ nos aliquo lætitiæ genere
	      afficit, eo ipso conamur eandem cum eodem lætitiæ affectu
	      ut præsentem contemplari, qui quidem conatus statim
	      cohibetur memoria rerum quæ illius existentiam
	      secludunt. Quare desiderium revera tristitia est quæ
	      lætitiæ opponitur illi quæ ex absentia rei quam odimus
	      oritur, de qua vide <patet-ex id="347sc">scholium
	      propositionis 47 hujus partis</patet-ex>. Sed quia nomen
	      "desiderium" cupiditatem respicere videtur, ideo hunc
	      affectum ad cupiditatis affectus refero.</p>
	  </verba>
	</entitas>
      </entitas>


      <entitas typus="definitio" numerus="33" id="3ad33">
	<verba>
	  <p>Æmulatio est alicujus rei cupiditas quæ nobis ingeneratur
	    ex eo quod alios eandem cupiditatem habere imaginamur.</p>
	</verba>

	<entitas typus="explicatio" id="3ad33e">
	  <verba>
	    <p>Qui fugit quia alios fugere vel qui timet quia alios
	      timere videt vel etiam ille qui ex eo quod aliquem manum
	      suam combussisse videt, manum ad se contrahit corpusque
	      movet quasi ipsius manus combureretur, eum imitari quidem
	      alterius affectum sed non eundem æmulari dicemus, non quia
	      aliam æmulationis aliam imitationis novimus causam sed
	      quia usu factum est ut illum tantum vocemus æmulum qui id
	      quod honestum, utile vel jucundum esse judicamus,
	      imitatur. Cæterum de æmulationis causa
	      vide <patet-ex id="327">propositionem 27 hujus
	      partis</patet-ex> cum <patet-ex id="327sc">ejus
	      scholio</patet-ex>. Cur autem huic affectui plerumque
	      juncta sit invidia, de eo
	      vide <patet-ex id="332">propositionem 32 hujus</patet-ex>
	      cum <patet-ex id="332sc">ejusdem scholio</patet-ex>.</p>
	  </verba>
	</entitas>
      </entitas>


      <entitas typus="definitio" numerus="34" id="3ad34">
	<verba>
	  <p>Gratia seu gratitudo est cupiditas seu amoris studium quo
	    ei benefacere conamur qui in nos pari amoris affectu
	    beneficium contulit. Vide <patet-ex id="339">propositionem
	    39</patet-ex> cum <patet-ex id="341sc">scholio propositionis
	    41 hujus</patet-ex>.</p>
	</verba>
      </entitas>


      <entitas typus="definitio" numerus="35" id="3ad35">
	<verba>
	  <p>Benevolentia est cupiditas benefaciendi ei cujus nos
	    miseret. Vide <patet-ex id="327sc">scholium propositionis 27
	    hujus</patet-ex>.</p>
	</verba>
      </entitas>


      <entitas typus="definitio" numerus="36" id="3ad36">
	<verba>
	  <p>Ira est cupiditas qua ex odio incitamur ad illi quem odimus
	    malum inferendum. Vide <patet-ex id="339">propositionem 39
	    hujus</patet-ex>.</p>
	</verba>
      </entitas>


      <entitas typus="definitio" numerus="37" id="3ad37">
	<verba>
	  <p>Vindicta est cupiditas qua ex reciproco odio concitamur ad
	    malum inferendum ei qui nobis pari affectu damnum
	    intulit. Vide <patet-ex id="340c2">II corollarium
	    propositionis 40 hujus</patet-ex>
	    cum <patet-ex id="340c2sc">ejusdem scholio</patet-ex>.</p>
	</verba>
      </entitas>


      <entitas typus="definitio" numerus="38" id="3ad38">
	<verba>
	  <p>Crudelitas seu sævitia est cupiditas qua aliquis concitatur
	    ad malum inferendum ei quem amamus vel cujus nos
	    miseret.</p>
	</verba>

	<entitas typus="explicatio" id="3ad38e">
	  <verba>
	    <p>Crudelitati opponitur clementia, quæ passio non est sed
	      animi potentia qua homo iram et vindictam moderatur.</p>
	  </verba>
	</entitas>
      </entitas>


      <entitas typus="definitio" numerus="39" id="3ad39">
	<verba>
	  <p>Timor est cupiditas majus quod metuimus malum minore
	    vitandi. Vide <patet-ex id="339sc">scholium propositionis 39
	    hujus</patet-ex>.</p>
	</verba>
      </entitas>


      <entitas typus="definitio" numerus="40" id="3ad40">
	<verba>
	  <p>Audacia est cupiditas qua aliquis incitatur ad aliquid
	    agendum cum periculo quod ejus æquales subire
	    metuunt. <patet-ex id="351sc"/></p>
	</verba>
      </entitas>


      <entitas typus="definitio" numerus="41" id="3ad41">
	<verba>
	  <p>Pusillanimitas dicitur de eo cujus cupiditas coercetur
	    timore periculi quod ejus æquales subire
	    audent. <patet-ex id="351sc"/></p>
	</verba>

	<entitas typus="explicatio" id="3ad41e">
	  <verba>
	    <p>Est igitur pusillanimitas nihil aliud quam metus alicujus
	      mali quod plerique non solent metuere; quare ipsam ad
	      cupiditatis affectus non refero. Eandem tamen hic
	      explicare volui quia quatenus ad cupiditatem attendimus,
	      affectui audaciæ revera opponitur.</p>
	  </verba>
	</entitas>
      </entitas>


      <entitas typus="definitio" numerus="42" id="3ad42">
	<verba>
	  <p>Consternatio dicitur de eo cujus cupiditas malum vitandi
	    coercetur admiratione mali quod timet.</p>
	</verba>

	<entitas typus="explicatio" id="3ad42e">
	  <verba>
	    <p>Est itaque consternatio pusillanimitatis species. Sed
	      quia consternatio ex duplici timore oritur, ideo commodius
	      definiri potest quod sit metus qui hominem stupefactum aut
	      fluctuantem ita continet ut is malum amovere non
	      possit. Dico stupefactum quatenus ejus cupiditatem malum
	      amovendi admiratione coerceri intelligimus. Fluctuantem
	      autem dico quatenus concipimus eandem cupiditatem coerceri
	      timore alterius mali quod ipsum æque cruciat : unde fit ut
	      quodnam ex duobus avertat, nesciat. De his
	      vide <patet-ex id="339">scholium propositionis
	      39</patet-ex> et <patet-ex id="352sc">scholium
	      propositionis 52 hujus</patet-ex>. Cæterum de
	      pusillanimitate et audacia vide
	      <patet-ex id="351sc">scholium propositionis 51
		hujus</patet-ex>.</p>
	  </verba>
	</entitas>
      </entitas>


      <entitas typus="definitio" numerus="43" id="3ad43">
	<verba>
	  <p>Humanitas seu modestia est cupiditas ea faciendi quæ
	    hominibus placent et omittendi quæ displicent.</p>
	</verba>
      </entitas>


      <entitas typus="definitio" numerus="44" id="3ad44">
	<verba>
	  <p>Ambitio est immodica gloriæ cupiditas.</p>
	</verba>

	<entitas typus="explicatio" id="3ad44e">
	  <verba>
	    <p>Ambitio est cupiditas qua omnes affectus
	      (per <patet-ex id="327">propositiones 27</patet-ex>
	      et <patet-ex id="331">31 hujus</patet-ex>) foventur et
	      corroborantur et ideo hic affectus vix superari
	      potest. Nam quamdiu homo aliqua cupiditate tenetur, hac
	      simul necessario tenetur. Optimus quisque inquit Cicero
	      maxime gloria ducitur. Philosophi etiam libris quos de
	      contemnenda gloria scribunt, nomen suum inscribunt
	      etc.</p>
	  </verba>
	</entitas>
      </entitas>


      <entitas typus="definitio" numerus="45" id="3ad45">
	<verba>
	  <p>Luxuria est immoderata convivandi cupiditas vel etiam
	    amor.</p>
	</verba>
      </entitas>


      <entitas typus="definitio" numerus="46" id="3ad46">
	<verba>
	  <p>Ebrietas est immoderata potandi cupiditas et amor.</p>
	</verba>
      </entitas>


      <entitas typus="definitio" numerus="47" id="3ad47">
	<verba>
	  <p>Avaritia est immoderata divitiarum cupiditas et amor.</p>
	</verba>
      </entitas>


      <entitas typus="definitio" numerus="48" id="3ad48">
	<verba>
	  <p>Libido est etiam cupiditas et amor in commiscendis
	    corporibus.</p>
	</verba>

	<entitas typus="explicatio" id="3ad48e">
	  <verba>
	    <p>Sive hæc coeundi cupiditas moderata sit sive non sit,
	      libido appellari solet. Porro hi quinque affectus (ut in
	      <patet-ex id="356sc">scholio propositionis 56
		hujus</patet-ex> monui) contrarios non habent. Nam
		modestia species est ambitionis, de qua
		vide <patet-ex id="329sc">scholium propositionis 29
		hujus</patet-ex>. Temperantiam deinde, sobrietatem et
		castitatem mentis potentiam, non autem passionem
		indicare jam etiam monui. Et tametsi fieri potest ut
		homo avarus, ambitiosus vel timidus a nimio cibo, potu
		et coitu abstineat, avaritia tamen, ambitio et timor
		luxuriæ, ebrietati vel libidini non sunt contrarii. Nam
		avarus in cibum et potum alienum se ingurgitare
		plerumque desiderat. Ambitiosus autem, modo speret fore
		clam, in nulla re sibi temperabit et si inter ebrios
		vivat et libidinosos, ideo quia ambitiosus est,
		proclivior erit ad eadem vitia. Timidus denique id quod
		non vult, facit. Nam quamvis mortis vitandæ causa
		divitias in mare projiciat, manet tamen avarus et si
		libidinosus tristis est quod sibi morem gerere nequeat,
		non desinit propterea libidinosus esse. Et absolute hi
		affectus non tam ipsos actus convivandi, potandi
		etc. respiciunt quam ipsum appetitum et amorem. Nihil
		igitur his affectibus opponi potest præter generositatem
		et animositatem, de quibus in sequentibus.</p>

	    <p>Definitiones zelotypiæ et reliquarum animi fluctuationum
	      silentio prætermitto tam quia ex compositione affectuum
	      quos jam definivimus, oriuntur quam quia pleræque nomina
	      non habent, quod ostendit ad usum vitæ sufficere easdem in
	      genere tantummodo noscere. Cæterum ex definitionibus
	      affectuum quos explicuimus, liquet eos omnes a cupiditate,
	      lætitia vel tristitia oriri seu potius nihil præter hos
	      tres esse quorum unusquisque variis nominibus appellari
	      solet propter varias eorum relationes et denominationes
	      extrinsecas. Si jam ad hos primitivos et ad ea quæ de
	      natura mentis supra diximus, attendere velimus, affectus
	      quatenus ad solam mentem referuntur sic definire
	      poterimus.</p>
	  </verba>
	</entitas>
      </entitas>

    </entitas>




    <entitas typus="affectuum_generalis_definitio" id="3agd">
      <verba>
	<p>Affectus qui animi pathema dicitur, est confusa idea qua mens
	  majorem vel minorem sui corporis vel alicujus ejus partis
	  existendi vim quam antea affirmat et qua data ipsa mens ad hoc
	  potius quam ad illud cogitandum determinatur.</p>
      </verba>

      <entitas typus="explicatio" id="3agde">
	<verba>
	  <p>Dico primo affectum seu passionem animi esse confusam
	    ideam. Nam mentem eatenus tantum pati ostendimus (vide
	    <patet-ex id="303">propositionem 3 hujus</patet-ex>)
	    quatenus ideas inadæquatas sive confusas habet. Dico deinde
	    "qua mens majorem vel minorem sui corporis vel alicujus ejus
	    partis existendi vim quam antea affirmat". Omnes enim
	    corporum ideæ quas habemus magis nostri corporis actualem
	    constitutionem (per <patet-ex id="216c2">corollarium II
	    propositionis 16 partis II</patet-ex>) quam corporis externi
	    naturam indicant; at hæc quæ affectus formam constituit,
	    corporis vel alicujus ejus partis constitutionem indicare
	    vel exprimere debet quam ipsum corpus vel aliqua ejus pars
	    habet ex eo quod ipsius agendi potentia sive existendi vis
	    augetur vel minuitur, juvatur vel coercetur. Sed notandum
	    cum dico "majorem vel minorem existendi vim quam antea", me
	    non intelligere quod mens præsentem corporis constitutionem
	    cum præterita comparat sed quod idea quæ affectus formam
	    constituit, aliquid de corpore affirmat quod plus minusve
	    realitatis revera involvit quam antea. Et quia essentia
	    mentis in hoc consistit
	    (per <patet-ex id="211">propositiones 11</patet-ex>
	    et <patet-ex id="213">13 partis II</patet-ex>) quod sui
	    corporis actualem existentiam affirmat et nos per
	    perfectionem ipsam rei essentiam intelligimus, sequitur ergo
	    quod mens ad majorem minoremve perfectionem transit quando
	    ei aliquid de suo corpore vel aliqua ejus parte affirmare
	    contingit quod plus minusve realitatis involvit quam
	    antea. Cum igitur supra dixerim mentis cogitandi potentiam
	    augeri vel minui, nihil aliud intelligere volui quam quod
	    mens ideam sui corporis vel alicujus ejus partis formaverit
	    quæ plus minusve realitatis exprimit quam de suo corpore
	    affirmaverat. Nam idearum præstantia et actualis cogitandi
	    potentia ex objecti præstantia æstimatur. Addidi denique "et
	    qua data ipsa mens ad hoc potius quam ad illud cogitandum
	    determinatur" ut præter lætitiæ et tristitiæ naturam quam
	    prima definitionis pars explicat, cupiditatis etiam naturam
	    exprimerem.</p>
	</verba>
      </entitas>
    </entitas>





    <!-- Finis tertiae partis -->
  </entitas>


  <!-- ****************************************************************
       * Pars 4
       ****************************************************************
       -->

  <entitas typus="pars" numerus="4" 
	   titulus="De servitute humana seu de affectuum viribus"
	   id="p4">

    <entitas typus="praefatio" id="4pr">
      <verba>
	<p>Humanam impotentiam in moderandis et coercendis affectibus
	  servitutem voco; homo enim affectibus obnoxius sui juris non
	  est sed fortunæ in cujus potestate ita est ut sæpe coactus sit
	  quanquam meliora sibi videat, deteriora tamen sequi. Hujus rei
	  causam et quid præterea affectus boni vel mali habent, in hac
	  parte demonstrare proposui. Sed antequam incipiam, pauca de
	  perfectione et imperfectione deque bono et malo præfari
	  lubet.</p>

	<p>Qui rem aliquam facere constituit eamque perfecit, rem suam
	  perfectam esse non tantum ipse sed etiam unusquisque qui
	  mentem auctoris illius operis et scopum recte noverit aut se
	  novisse crediderit, dicet. Exempli gratia si quis aliquod opus
	  (quod suppono nondum esse peractum) viderit noveritque scopum
	  auctoris illius operis esse domum ædificare, is domum
	  imperfectam esse dicet et contra perfectam simulatque opus ad
	  finem quem ejus auctor eidem dare constituerat, perductum
	  viderit. Verum si quis opus aliquod videt cujus simile nunquam
	  viderat nec mentem opificis novit, is sane scire non poterit
	  opusne illud perfectum an imperfectum sit. Atque hæc videtur
	  prima fuisse horum vocabulorum significatio. Sed postquam
	  homines ideas universales formare et domuum, ædificiorum,
	  turrium etc. exemplaria excogitare et alia rerum exemplaria
	  aliis præferre inceperunt, factum est ut unusquisque id
	  perfectum vocaret quod cum universali idea quam ejusmodi rei
	  formaverat, videret convenire et id contra imperfectum quod
	  cum concepto suo exemplari minus convenire videret quanquam ex
	  opificis sententia consummatum plane esset. Nec alia videtur
	  esse ratio cur res naturales etiam quæ scilicet humana manu
	  non sunt factæ, perfectas aut imperfectas vulgo appellent;
	  solent namque homines tam rerum naturalium quam artificialium
	  ideas formare universales quas rerum veluti exemplaria habent
	  et quas naturam (quam nihil nisi alicujus finis causa agere
	  existimant) intueri credunt sibique exemplaria proponere. Cum
	  itaque aliquid in natura fieri vident quod cum concepto
	  exemplari quod rei ejusmodi habent, minus convenit, ipsam
	  naturam tum defecisse vel peccavisse remque illam imperfectam
	  reliquisse credunt. Videmus itaque homines consuevisse res
	  naturales perfectas aut imperfectas vocare magis ex præjudicio
	  quam ex earum vera cognitione. Ostendimus enim in primæ partis
	  appendice Naturam propter finem non agere; æternum namque
	  illud et infinitum Ens quod Deum seu Naturam appellamus, eadem
	  qua existit necessitate agit. Ex qua enim naturæ necessitate
	  existit, ex eadem ipsum agere ostendimus
	  (<patet-ex id="116">propositione 16 partis
	  I</patet-ex>). Ratio igitur seu causa cur Deus seu Natura agit
	  et cur existit una eademque est. Ut ergo nullius finis causa
	  existit, nullius etiam finis causa agit sed ut existendi, sic
	  et agendi principium vel finem habet nullum. Causa autem quæ
	  finalis dicitur, nihil est præter ipsum humanum appetitum
	  quatenus is alicujus rei veluti principium seu causa primaria
	  consideratur. Exempli gratia cum dicimus habitationem causam
	  fuisse finalem hujus aut illius domus, nihil tum sane
	  intelligimus aliud quam quod homo ex eo quod vitæ domesticæ
	  commoda imaginatus est, appetitum habuit ædificandi
	  domum. Quare habitatio quatenus ut finalis causa consideratur,
	  nihil est præter hunc singularem appetitum qui revera causa
	  est efficiens quæ ut prima consideratur quia homines suorum
	  appetituum causas communiter ignorant. Sunt namque ut jam sæpe
	  dixi suarum quidem actionum et appetituum conscii sed ignari
	  causarum a quibus ad aliquid appetendum determinantur. Quod
	  præterea vulgo aiunt Naturam aliquando deficere vel peccare
	  resque imperfectas producere, inter commenta numero de quibus
	  in appendice partis primæ egi. Perfectio igitur et imperfectio
	  revera modi solummodo cogitandi sunt nempe notiones quas
	  fingere solemus ex eo quod ejusdem speciei aut generis
	  individua ad invicem comparamus et hac de causa supra
	  (<patet-ex id="2d6">definitione 6 partis II</patet-ex>) dixi
	  me per realitatem et perfectionem idem intelligere; solemus
	  enim omnia Naturæ individua ad unum genus quod generalissimum
	  appellatur, revocare nempe ad notionem entis quæ ad omnia
	  absolute Naturæ individua pertinet. Quatenus itaque Naturæ
	  individua ad hoc genus revocamus et ad invicem comparamus et
	  alia plus entitatis seu realitatis quam alia habere comperimus
	  eatenus alia aliis perfectiora esse dicimus et quatenus iisdem
	  aliquid tribuimus quod negationem involvit ut terminus, finis,
	  impotentia etc. eatenus ipsa imperfecta appellamus quia
	  nostram mentem non æque afficiunt ac illa quæ perfecta vocamus
	  et non quod ipsis aliquid quod suum sit, deficiat vel quod
	  Natura peccaverit. Nihil enim naturæ alicujus rei competit
	  nisi id quod ex necessitate naturæ causæ efficientis sequitur
	  et quicquid ex necessitate naturæ causæ efficientis sequitur,
	  id necessario fit.</p>

	<p>Bonum et malum quod attinet, nihil etiam positivum in rebus
	  in se scilicet consideratis indicant nec aliud sunt præter
	  cogitandi modos seu notiones quas formamus ex eo quod res ad
	  invicem comparamus. Nam una eademque res potest eodem tempore
	  bona et mala et etiam indifferens esse. Exempli gratia musica
	  bona est melancholico, mala lugenti, surdo autem neque bona
	  neque mala. Verum quamvis se res ita habeat, nobis tamen hæc
	  vocabula retinenda sunt. Nam quia ideam hominis tanquam naturæ
	  humanæ exemplar quod intueamur formare cupimus, nobis ex usu
	  erit hæc eadem vocabula eo quo dixi sensu retinere. Per bonum
	  itaque in sequentibus intelligam id quod certo scimus medium
	  esse ut ad exemplar humanæ naturæ quod nobis proponimus, magis
	  magisque accedamus. Per malum autem id quod certo scimus
	  impedire quominus idem exemplar referamus. Deinde homines
	  perfectiores aut imperfectiores dicemus quatenus ad hoc idem
	  exemplar magis aut minus accedunt. Nam apprime notandum est
	  cum dico aliquem a minore ad majorem perfectionem transire et
	  contra, me non intelligere quod ex una essentia seu forma in
	  aliam mutatur. Equus namque exempli gratia tam destruitur si
	  in hominem quam si in insectum mutetur sed quod ejus agendi
	  potentiam quatenus hæc per ipsius naturam intelligitur, augeri
	  vel minui concipimus. Deinde per perfectionem in genere
	  realitatem uti dixi intelligam hoc est rei cujuscunque
	  essentiam quatenus certo modo existit et operatur nulla ipsius
	  durationis habita ratione. Nam nulla res singularis potest
	  ideo dici perfectior quia plus temporis in existendo
	  perseveravit; quippe rerum duratio ex earum essentia
	  determinari nequit quandoquidem rerum essentia nullum certum
	  et determinatum existendi tempus involvit sed res quæcunque,
	  sive ea perfectior sit sive minus, eadem vi qua existere
	  incipit, semper in existendo perseverare poterit ita ut omnes
	  hac in re æquales sint.</p>
      </verba>
    </entitas>


    <entitas typus="definitiones" id="4d">

      <entitas typus="definitio" numerus="1" id="4d1">
	<verba>
	  <p>Per bonum id intelligam quod certo scimus nobis esse
	    utile.<patet-ex id="4pr"/></p>
	</verba>
      </entitas>

      <entitas typus="definitio" numerus="2" id="4d2">
	<verba>
	  <p>Per malum autem id quod certo scimus impedire quominus boni
	    alicujus simus compotes. De
	    his <patet-ex id="4pr">præcedentem vide
	    præfationem</patet-ex> sub finem.</p>
	</verba>
      </entitas>

      <entitas typus="definitio" numerus="3" id="4d3">
	<verba>
	  <p>Res singulares voco contingentes quatenus dum ad earum
	    solam essentiam attendimus, nihil invenimus quod earum
	    existentiam necessario ponat vel quod ipsam necessario
	    secludat.</p>
	</verba>
      </entitas>

      <entitas typus="definitio" numerus="4" id="4d4">
	<verba>
	  <p>Easdem res singulares voco possibiles quatenus dum ad
	    causas ex quibus produci debent, attendimus, nescimus an
	    ipsæ determinatæ sint ad easdem
	    producendum. In <patet-ex id="133sc1">scholio I
	    propositionis 33 partis I</patet-ex> inter possibile et
	    contingens nullam feci differentiam quia ibi non opus erat
	    hæc accurate distinguere.</p>
	</verba>
      </entitas>

      <entitas typus="definitio" numerus="5" id="4d5">
	<verba>
	  <p>Per contrarios affectus in sequentibus intelligam eos qui
	    hominem diversum trahunt quamvis ejusdem sint generis ut
	    luxuries et avaritia quæ amoris sunt species nec natura sed
	    per accidens sunt contrarii.</p>
	</verba>
      </entitas>

      <entitas typus="definitio" numerus="6" id="4d6">
	<verba>
	  <p>Quid per affectum erga rem futuram, præsentem et præteritam
	    intelligam, explicui in <patet-ex id="318sc1">scholiis
	    I</patet-ex> et <patet-ex id="318sc2">II propositionis 18
	    partis III</patet-ex>, quod vide. Sed venit hic præterea
	    notandum quod ut loci sic etiam temporis distantiam non nisi
	    usque ad certum quendam limitem possumus distincte imaginari
	    hoc est sicut omnia illa objecta quæ ultra ducentos pedes a
	    nobis distant seu quorum distantia a loco in quo sumus,
	    illam superat quam distincte imaginamur, æque longe a nobis
	    distare et perinde ac si in eodem plano essent, imaginari
	    solemus, sic etiam objecta quorum existendi tempus longiore
	    a præsenti intervallo abesse imaginamur quam quod distincte
	    imaginari solemus, omnia æque longe a præsenti distare
	    imaginamur et ad unum quasi temporis momentum referimus.</p>
	</verba>
      </entitas>

      <entitas typus="definitio" numerus="7" id="4d7">
	<verba>
	  <p>Per finem cujus causa aliquid facimus, appetitum
	    intelligo.</p>
	</verba>
      </entitas>

      <entitas typus="definitio" numerus="8" id="4d8">
	<verba>
	  <p>Per virtutem et potentiam idem intelligo hoc est (per
	    <patet-ex id="307">propositionem 7 partis III</patet-ex>)
	    virtus quatenus ad hominem refertur, est ipsa hominis
	    essentia seu natura quatenus potestatem habet quædam
	    efficiendi quæ per solas ipsius naturæ leges possunt
	    intelligi.</p>
	</verba>
      </entitas>

    </entitas>

    <entitas typus="axioma" id="4a">
      <verba>
	<p>Nulla res singularis in rerum natura datur qua potentior et
	  fortior non detur alia. Sed quacunque data datur alia
	  potentior a qua illa data potest destrui.</p>
      </verba>
    </entitas>

    <entitas typus="propositio" numerus="1" id="401">
      <verba>
	<p>Nihil quod idea falsa positivum habet, tollitur præsentia
	  veri quatenus verum.</p>
      </verba>

      <entitas typus="demonstratio" id="401d">
	<verba>
	  <p>Falsitas in sola privatione cognitionis quam ideæ
	    inadæquatæ involvunt, consistit
	    (per <patet-ex id="235">propositionem 35 partis
	    II</patet-ex>) nec ipsæ aliquid habent positivum propter
	    quod falsæ dicuntur (per <patet-ex id="233">propositionem 33
	    partis II</patet-ex>) sed contra quatenus ad Deum
	    referuntur, veræ sunt (per <patet-ex id="232">propositionem
	    32 partis II</patet-ex>). Si igitur id quod idea falsa
	    positivum habet præsentia veri quatenus verum est,
	    tolleretur, tolleretur ergo idea vera a se ipsa, quod (per
	    <patet-ex id="304">propositionem 4 partis III</patet-ex>)
	    est absurdum. Ergo nihil quod idea etc. Q.E.D.</p>
	</verba>
      </entitas>

      <entitas typus="scholium" id="401sc">
	<verba>
	  <p>Intelligitur hæc propositio clarius
	    ex <patet-ex id="216c2">II corollario propositionis 16
	    partis II</patet-ex>. Nam imaginatio idea est quæ magis
	    corporis humani præsentem constitutionem quam corporis
	    externi naturam indicat, non quidem distincte sed confuse;
	    unde fit ut mens errare dicatur. Exempli gratia cum solem
	    intuemur, eundem ducentos circiter pedes a nobis distare
	    imaginamur, in quo tamdiu fallimur quamdiu veram ejus
	    distantiam ignoramus sed cognita ejusdem distantia tollitur
	    quidem error sed non imaginatio hoc est idea solis quæ
	    ejusdem naturam eatenus tantum explicat quatenus corpus ab
	    eodem afficitur adeoque quamvis veram ejusdem distantiam
	    noscamus, ipsum nihilominus prope nobis adesse
	    imaginabimur. Nam ut in <patet-ex id="235sc">scholio
	    propositionis 35 partis II</patet-ex> diximus, non ea de
	    causa solem adeo propinquum imaginamur quia ejus veram
	    distantiam ignoramus sed quia mens eatenus magnitudinem
	    solis concipit quatenus corpus ab eodem afficitur. Sic cum
	    solis radii aquæ superficiei incidentes ad nostros oculos
	    reflectuntur, eundem perinde ac si in aqua esset, imaginamur
	    tametsi verum ejus locum noverimus et sic reliquæ
	    imaginationes quibus mens fallitur, sive eæ naturalem
	    corporis constitutionem sive quod ejusdem agendi potentiam
	    augeri vel minui indicant, vero non sunt contrariæ nec
	    ejusdem præsentia evanescunt. Fit quidem cum falso aliquod
	    malum timemus, ut timor evanescat audito vero nuntio sed
	    contra etiam fit cum malum quod certe venturum est, timemus
	    ut timor etiam evanescat audito falso nuntio atque adeo
	    imaginationes non præsentia veri quatenus verum evanescunt
	    sed quia aliæ occurrunt iis fortiores quæ rerum quas
	    imaginamur, præsentem existentiam secludunt,
	    ut <patet-ex id="217">propositione 17 partis II</patet-ex>
	    ostendimus.</p>
	</verba>
      </entitas>
    </entitas>


    <entitas typus="propositio" numerus="2" id="402">
      <verba>
	<p>Nos eatenus patimur quatenus Naturæ sumus pars quæ per se
	  absque aliis non potest concipi.</p>
      </verba>

      <entitas typus="demonstratio" id="402d">
	<verba>
	  <p>Nos tum pati dicimur cum aliquid in nobis oritur cujus non
	    nisi partialis sumus causa
	    (per <patet-ex id="3d2">definitionem 2 partis
	    III</patet-ex>) hoc est (per <patet-ex id="3d1">definitionem
	    1 partis III</patet-ex>) aliquid quod ex solis legibus
	    nostræ naturæ deduci nequit. Patimur igitur quatenus Naturæ
	    sumus pars quæ per se absque aliis nequit
	    concipi. Q.E.D.</p>
	</verba>
      </entitas>
    </entitas>


    <entitas typus="propositio" numerus="3" id="403">
      <verba>
	<p>Vis qua homo in existendo perseverat, limitata est et a
	  potentia causarum externarum infinite superatur.</p>
      </verba>

      <entitas typus="demonstratio" id="403d">
	<verba>
	  <p>Patet ex <patet-ex id="4a">axiomate hujus</patet-ex>. Nam
	    dato homine datur aliquid aliud, puta A potentius et dato A
	    datur deinde aliud, puta B ipso A potentius et hoc in
	    infinitum ac proinde potentia hominis potentia alterius rei
	    definitur et a potentia causarum externarum infinite
	    superatur. Q.E.D.</p>
	</verba>
      </entitas>
    </entitas>


    <entitas typus="propositio" numerus="4" id="404">
      <verba>
	<p>Fieri non potest ut homo non sit Naturæ pars et ut nullas
	  possit pati mutationes nisi quæ per solam suam naturam possint
	  intelligi quarumque adæquata sit causa.</p>
      </verba>

      <entitas typus="demonstratio" id="404d">
	<verba>
	  <p>Potentia qua res singulares et consequenter homo suum esse
	    conservat, est ipsa Dei sive Naturæ potentia (per
	    <patet-ex id="124c">corollarium propositionis 24 partis
	      I</patet-ex>) non quatenus infinita est sed quatenus per
	      humanam actualem essentiam explicari potest (per
	    <patet-ex id="307">propositionem 7 partis
	      III</patet-ex>). Potentia itaque hominis quatenus per
	      ipsius actualem essentiam explicatur, pars est infinitæ
	      Dei seu Naturæ potentiæ hoc est
	      (per <patet-ex id="134">propositionem 34 partis
	      I</patet-ex>) essentiæ, quod erat primum. Deinde si fieri
	      posset ut homo nullas posset pati mutationes nisi quæ per
	      solam ipsius hominis naturam possint intelligi, sequeretur
	      (per <patet-ex id="304">propositiones 4</patet-ex>
	      et <patet-ex id="306">6 partis III</patet-ex>) ut non
	      posset perire sed ut semper necessario existeret atque hoc
	      sequi deberet ex causa cujus potentia finita aut infinita
	      sit nempe vel ex sola hominis potentia, qui scilicet potis
	      esset ut a se removeret reliquas mutationes quæ a causis
	      externis oriri possent vel infinita Naturæ potentia a qua
	      omnia singularia ita dirigerentur ut homo nullas alias
	      posset pati mutationes nisi quæ ipsius conservationi
	      inserviunt. At primum
	      (per <patet-ex id="403">propositionem
	      præcedentem</patet-ex> cujus demonstratio universalis est
	      et ad omnes res singulares applicari potest) est absurdum;
	      ergo si fieri posset ut homo nullas pateretur mutationes
	      nisi quæ per solam ipsius hominis naturam possent
	      intelligi et consequenter (sicut jam ostendimus) ut semper
	      necessario existeret, id sequi deberet ex Dei infinita
	      potentia et consequenter
	      (per <patet-ex id="116">propositionem 16 partis
	      I</patet-ex>) ex necessitate divinæ naturæ quatenus
	      alicujus hominis idea affectus consideratur, totius Naturæ
	      ordo quatenus ipsa sub extensionis et cogitationis
	      attributis concipitur, deduci deberet atque adeo
	      (per <patet-ex id="121">propositionem 21 partis
	      I</patet-ex>) sequeretur ut homo esset infinitus, quod
	      (per
	    <patet-ex id="404d">I partem hujus
	      demonstrationis</patet-ex>) est absurdum. Fieri itaque
	      nequit ut homo nullas alias patiatur mutationes nisi
	      quarum ipse adæquata sit causa. Q.E.D.</p>
	</verba>
      </entitas>

      <entitas typus="corollarium" id="404c">
	<verba>
	  <p>Hinc sequitur hominem necessario passionibus esse semper
	    obnoxium communemque Naturæ ordinem sequi et eidem parere
	    seseque eidem quantum rerum natura exigit, accommodare.</p>
	</verba>
      </entitas>
    </entitas>


    <entitas typus="propositio" numerus="5" id="405">
      <verba>
	<p>Vis et incrementum cujuscunque passionis ejusque in existendo
	  perseverantia non definitur potentia qua nos in existendo
	  perseverare conamur sed causæ externæ potentia cum nostra
	  comparata.</p>
      </verba>

      <entitas typus="demonstratio" id="405d">
	<verba>
	  <p>Passionis essentia non potest per solam nostram essentiam
	    explicari (per <patet-ex id="3d1">definitiones 1</patet-ex>
	    et <patet-ex id="3d2">2 partis III</patet-ex>) hoc est (per
	    <patet-ex id="307">propositionem 7 partis III</patet-ex>)
	    passionis potentia definiri nequit potentia qua in nostro
	    esse perseverare conamur sed
	    (ut <patet-ex id="216">propositione 16 partis II</patet-ex>
	    ostensum est) definiri necessario debet potentia causæ
	    externæ cum nostra comparata. Q.E.D.</p>
	</verba>
      </entitas>
    </entitas>


    <entitas typus="propositio" numerus="6" id="406">
      <verba>
	<p>Vis alicujus passionis seu affectus reliquas hominis actiones
	  seu potentiam superare potest ita ut affectus pertinaciter
	  homini adhæreat.</p>
      </verba>

      <entitas typus="demonstratio" id="406d">
	<verba>
	  <p>Vis et incrementum cujuscunque passionis ejusque in
	    existendo perseverantia definitur potentia causæ externæ cum
	    nostra comparata (per <patet-ex id="405">propositionem
	    præcedentem</patet-ex>) adeoque
	    (per <patet-ex id="403">propositionem 3 hujus</patet-ex>)
	    hominis potentiam superare potest etc. Q.E.D.</p>
	</verba>
      </entitas>
    </entitas>


    <entitas typus="propositio" numerus="7" id="407">
      <verba>
	<p>Affectus nec coerceri nec tolli potest nisi per affectum
	  contrarium et fortiorem affectu coercendo.</p>
      </verba>

      <entitas typus="demonstratio" id="407d">
	<verba>
	  <p>Affectus quatenus ad mentem refertur est idea qua mens
	    majorem vel minorem sui corporis existendi vim quam antea
	    affirmat (per <patet-ex id="3agd">generalem affectuum
	    definitionem quæ reperitur sub finem tertiæ
	    partis</patet-ex>). Cum igitur mens aliquo affectu
	    conflictatur, corpus afficitur simul affectione qua ejus
	    agendi potentia augetur vel minuitur. Porro hæc corporis
	    affectio (per <patet-ex id="405">propositionem 5
	    hujus</patet-ex>) vim a sua causa accipit perseverandi in
	    suo esse; quæ proinde nec coerceri nec tolli potest nisi a
	    causa corporea (per <patet-ex id="206">propositionem 6
	    partis II</patet-ex>) quæ corpus afficiat affectione illi
	    contraria (per <patet-ex id="305">propositionem 5 partis
	    III</patet-ex>) et fortiore (per <patet-ex id="4a">axioma
	    hujus</patet-ex>) atque adeo
	    (per <patet-ex id="212">propositionem 12 partis
	    II</patet-ex>) mens afficietur idea affectionis fortioris et
	    contrariæ priori hoc est (per <patet-ex id="3agd">generalem
	    affectuum definitionem</patet-ex>) mens afficietur affectu
	    fortiori et contrario priori qui scilicet prioris
	    existentiam secludet vel tollet ac proinde affectus nec
	    tolli nec coerceri potest nisi per affectum contrarium et
	    fortiorem. Q.E.D.</p>
	</verba>
      </entitas>

      <entitas typus="corollarium" id="407c">
	<verba>
	  <p>Affectus quatenus ad mentem refertur nec coerceri nec tolli
	    potest nisi per ideam corporis affectionis contrariæ et
	    fortioris affectione qua patimur. Nam affectus quo patimur
	    nec coerceri nec tolli potest nisi per affectum eodem
	    fortiorem eique contrarium
	    (per <patet-ex id="407">propositionem
	    præcedentem</patet-ex>) hoc est
	    (per <patet-ex id="3agd">generalem affectuum
	    definitionem</patet-ex>) nisi per ideam corporis affectionis
	    fortioris et contrariæ affectioni qua patimur.</p>
	</verba>
      </entitas>
    </entitas>


    <entitas typus="propositio" numerus="8" id="408">
      <verba>
	<p>Cognitio boni et mali nihil aliud est quam lætitiæ vel
	  tristitiæ affectus quatenus ejus sumus conscii.</p>
      </verba>

      <entitas typus="demonstratio" id="408d">
	<verba>
	  <p>Id bonum aut malum vocamus quod nostro esse conservando
	    prodest vel obest (per <patet-ex id="4d1">definitiones
	    1</patet-ex> et <patet-ex id="4d2">2 hujus</patet-ex>) hoc
	    est (per <patet-ex id="307">propositionem 7 partis
	    III</patet-ex>) quod nostram agendi potentiam auget vel
	    minuit, juvat vel coercet. Quatenus itaque (per definitiones
	    lætitiæ et tristitiæ, quas vide
	    in <patet-ex id="311sc">scholio propositionis 11 partis
	    III</patet-ex>) rem aliquam nos lætitia vel tristitia
	    afficere percipimus, eandem bonam aut malam vocamus atque
	    adeo boni et mali cognitio nihil aliud est quam lætitiæ vel
	    tristitiæ idea quæ ex ipso lætitiæ vel tristitiæ affectu
	    necessario sequitur (per <patet-ex id="222">propositionem 22
	    partis II</patet-ex>). At hæc idea eodem modo unita est
	    affectui ac mens unita est corpori
	    (per <patet-ex id="221">propositionem 21 partis
	    II</patet-ex>) hoc est (ut in <patet-ex id="221sc">scholio
	    ejusdem propositionis</patet-ex> ostensum) hæc idea ab ipso
	    affectu sive (per <patet-ex id="3agd">generalem affectuum
	    definitionem</patet-ex>) ab idea corporis affectionis revera
	    non distinguitur nisi solo conceptu; ergo hæc cognitio boni
	    et mali nihil est aliud quam ipse affectus quatenus ejusdem
	    sumus conscii. Q.E.D.</p>
	</verba>
      </entitas>
    </entitas>


    <entitas typus="propositio" numerus="9" id="409">
      <verba>
	<p>Affectus cujus causam in præsenti nobis adesse imaginamur,
	  fortior est quam si eandem non adesse imaginaremur.</p>
      </verba>

      <entitas typus="demonstratio" id="409d">
	<verba>
	  <p>Imaginatio est idea qua mens rem ut præsentem contemplatur
	    (vide ejus definitionem in <patet-ex id="217sc">scholio
	    propositionis 17 partis II</patet-ex>) quæ tamen magis
	    corporis humani constitutionem quam rei externæ naturam
	    indicat (per <patet-ex id="216c2">corollarium II
	    propositionis 16 partis II</patet-ex>). Est igitur affectus
	    (per <patet-ex id="3agd">generalem affectuum
	    definitionem</patet-ex>) imaginatio quatenus corporis
	    constitutionem indicat. At imaginatio
	    (per <patet-ex id="217">propositionem 17 partis
	    II</patet-ex>) intensior est quamdiu nihil imaginamur quod
	    rei externæ præsentem existentiam secludit; ergo etiam
	    affectus cujus causam in præsenti nobis adesse imaginamur,
	    intensior seu fortior est quam si eandem non adesse
	    imaginaremur. Q.E.D.</p>
	</verba>
      </entitas>

      <entitas typus="scholium" id="409sc">
	<verba>
	  <p>Cum supra in <patet-ex id="318">propositione 18 partis
	      III</patet-ex> dixerim nos ex rei futuræ vel præteritæ
	      imagine eodem affectu affici ac si res quam imaginamur
	      præsens esset, expresse monui id verum esse quatenus ad
	      solam ipsius rei imaginem attendimus; est enim ejusdem
	      naturæ sive res ut præsentes imaginati simus sive non
	      simus sed non negavi eandem debiliorem reddi quando alias
	      res nobis præsentes contemplamur quæ rei futuræ præsentem
	      existentiam secludunt, quod tum monere neglexi quia in hac
	      parte de affectuum viribus agere constitueram.</p>
	</verba>
      </entitas>

      <entitas typus="corollarium" id="409c">
	<verba>
	  <p>Imago rei futuræ vel præteritæ hoc est rei quam cum
	    relatione ad tempus futurum vel præteritum secluso præsenti
	    contemplamur, cæteris paribus debilior est imagine rei
	    præsentis et consequenter affectus erga rem futuram vel
	    præteritam cæteris paribus remissior est affectu erga rem
	    præsentem.</p>
	</verba>
      </entitas>
    </entitas>


    <entitas typus="propositio" numerus="10" id="410">
      <verba>
	<p>Erga rem futuram quam cito affuturam imaginamur, intensius
	  afficimur quam si ejus existendi tempus longius a præsenti
	  distare imaginaremur et memoria rei quam non diu præteriisse
	  imaginamur, intensius etiam afficimur quam si eandem diu
	  præteriisse imaginaremur.</p>
      </verba>

      <entitas typus="demonstratio" id="410d">
	<verba>
	  <p>Quatenus enim rem cito affuturam vel non diu præteriisse
	    imaginamur, eo ipso aliquid imaginamur quod rei præsentiam
	    minus secludit quam si ejusdem futurum existendi tempus
	    longius a præsenti distare vel quod dudum præterierit,
	    imaginaremur (ut per se notum) adeoque
	    (per <patet-ex id="409">præcedentem
	    propositionem</patet-ex>) eatenus intensius erga eandem
	    afficiemur. Q.E.D.</p>
	</verba>
      </entitas>

      <entitas typus="scholium" id="410sc">
	<verba>
	  <p>Ex iis quæ ad <patet-ex id="4d6">definitionem 6 hujus
	      partis</patet-ex> notavimus, sequitur nos erga objecta quæ
	      a præsenti longiore temporis intervallo distant quam quod
	      imaginando determinare possumus quamvis ab invicem longo
	      temporis intervallo distare intelligamus, æque tamen
	      remisse affici.</p>
	</verba>
      </entitas>
    </entitas>


    <entitas typus="propositio" numerus="11" id="411">
      <verba>
	<p>Affectus erga rem quam ut necessariam imaginamur, cæteris
	  paribus intensior est quam erga possibilem vel contingentem
	  sive non necessariam.</p>
      </verba>

      <entitas typus="demonstratio" id="411d">
	<verba>
	  <p>Quatenus rem aliquam necessariam esse imaginamur eatenus
	    ejus existentiam affirmamus et contra rei existentiam
	    negamus quatenus eandem non necessariam esse imaginamur (per
	    <patet-ex id="133sc1">scholium I propositionis 33 partis
	      I</patet-ex>) ac proinde
	      (per <patet-ex id="409">propositionem 9 hujus</patet-ex>)
	      affectus erga rem necessariam cæteris paribus intensior
	      est quam erga non necessariam. Q.E.D.</p>
	</verba>
      </entitas>
    </entitas>


    <entitas typus="propositio" numerus="12" id="412">
      <verba>
	<p>Affectus erga rem quam scimus in præsenti non existere et
	  quam ut possibilem imaginamur, cæteris paribus intensior est
	  quam erga contingentem.</p>
      </verba>

      <entitas typus="demonstratio" id="412d">
	<verba>
	  <p>Quatenus rem ut contingentem imaginamur, nulla alterius rei
	    imagine afficimur quæ rei existentiam ponat (per
	    <patet-ex id="4d3">definitionem 3 hujus</patet-ex>) sed
	    contra (secundum hypothesin) quædam imaginamur quæ ejusdem
	    præsentem existentiam secludunt. At quatenus rem in futurum
	    possibilem esse imaginamur eatenus quædam imaginamur quæ
	    ejusdem existentiam ponunt
	    (per <patet-ex id="4d4">definitionem 4 hujus</patet-ex>) hoc
	    est (per <patet-ex id="318">propositionem 18 partis
	    III</patet-ex>) quæ spem vel metum fovent atque adeo
	    affectus erga rem possibilem vehementior est. Q.E.D.</p>
	</verba>
      </entitas>

      <entitas typus="corollarium" id="412c">
	<verba>
	  <p>Affectus erga rem quam scimus in præsenti non existere et
	    quam ut contingentem imaginamur, multo remissior est quam si
	    rem in præsenti nobis adesse imaginaremur.</p>
	</verba>
      </entitas>

      <entitas typus="demonstratio" id="412cd">
	<verba>
	  <p>Affectus erga rem quam in præsenti existere imaginamur,
	    intensior est quam si eandem ut futuram imaginaremur (per
	    <patet-ex id="409c">corollarium propositionis 9
	      hujus</patet-ex>) et multo vehementior est quam si tempus
	      futurum a præsenti multum distare imaginaremur (per
	    <patet-ex id="410">propositionem 10 hujus</patet-ex>). Est
	    itaque affectus erga rem cujus existendi tempus longe a
	    præsenti distare imaginamur, multo remissior quam si eandem
	    ut præsentem imaginaremur et nihilominus
	    (per <patet-ex id="412">propositionem
	    præcedentem</patet-ex>) intensior est quam si eandem rem ut
	    contingentem imaginaremur atque adeo affectus erga rem
	    contingentem multo remissior erit quam si rem in præsenti
	    nobis adesse imaginaremur. Q.E.D.</p>
	</verba>
      </entitas>
    </entitas>


    <entitas typus="propositio" numerus="13" id="413">
      <verba>
	<p>Affectus erga rem contingentem quam scimus in præsenti non
	  existere, cæteris paribus remissior est quam affectus erga rem
	  præteritam.</p>
      </verba>

      <entitas typus="demonstratio" id="413d">
	<verba>
	  <p>Quatenus rem ut contingentem imaginamur, nulla alterius rei
	    imagine afficimur quæ rei existentiam ponat (per
	    <patet-ex id="4d3">definitionem 3 hujus</patet-ex>). Sed
	    contra (secundum hypothesin) quædam imaginamur quæ ejusdem
	    præsentem existentiam secludunt. Verum quatenus eandem cum
	    relatione ad tempus præteritum imaginamur eatenus aliquid
	    imaginari supponimur quod ipsam ad memoriam redigit sive
	    quod rei imaginem excitat
	    (vide <patet-ex id="218">propositionem 18 partis
	    II</patet-ex> cum <patet-ex id="218sc">ejusdem
	    scholio</patet-ex>) ac proinde eatenus efficit ut ipsam ac
	    si præsens esset, contemplemur
	    (per <patet-ex id="217c">corollarium propositionis 17 partis
	    II</patet-ex>) atque adeo
	    (per <patet-ex id="409">propositionem 9 hujus</patet-ex>)
	    affectus erga rem contingentem quam scimus in præsenti non
	    existere, cæteris paribus remissior erit quam affectus erga
	    rem præteritam. Q.E.D.</p>
	</verba>
      </entitas>
    </entitas>


    <entitas typus="propositio" numerus="14" id="414">
      <verba>
	<p>Vera boni et mali cognitio quatenus vera nullum affectum
	  coercere potest sed tantum quatenus ut affectus
	  consideratur.</p>
      </verba>

      <entitas typus="demonstratio" id="414d">
	<verba>
	  <p>Affectus est idea qua mens majorem vel minorem sui corporis
	    existendi vim quam antea affirmat
	    (per <patet-ex id="3agd">generalem affectuum
	    definitionem</patet-ex>) atque adeo
	    (per <patet-ex id="401">propositionem 1 hujus</patet-ex>)
	    nihil positivum habet quod præsentia veri tolli possit et
	    consequenter vera boni et mali cognitio quatenus vera nullum
	    affectum coercere potest. At quatenus affectus est (vide
	    <patet-ex id="408">propositionem 8 hujus</patet-ex>) si
	    fortior affectu coercendo sit, eatenus tantum (per
	    <patet-ex id="407">propositionem 7 hujus</patet-ex>)
	    affectum coercere poterit. Q.E.D.</p>
	</verba>
      </entitas>
    </entitas>


    <entitas typus="propositio" numerus="15" id="415">
      <verba>
	<p>Cupiditas quæ ex vera boni et mali cognitione oritur, multis
	  aliis cupiditatibus quæ ex affectibus quibus conflictamur
	  oriuntur, restingui vel coerceri potest.</p>
      </verba>

      <entitas typus="demonstratio" id="415d">
	<verba>
	  <p>Ex vera boni et mali cognitione quatenus hæc (per
	    <patet-ex id="408">propositionem 8 hujus</patet-ex>)
	    affectus est, oritur necessario cupiditas
	    (per <patet-ex id="3ad1">1 affectuum
	    definitionem</patet-ex>) quæ eo est major quo affectus ex
	    quo oritur major est (per <patet-ex id="337">propositionem
	    37 partis III</patet-ex>). Sed quia hæc cupiditas (per
	    hypothesin) ex eo quod aliquid vere intelligimus, oritur,
	    sequitur ergo ipsa in nobis quatenus agimus (per
	    <patet-ex id="303">propositionem 3 partis III</patet-ex>)
	    atque adeo per solam nostram essentiam debet intelligi (per
	    <patet-ex id="3d2">definitionem 2 partis III</patet-ex>) et
	    consequenter (per <patet-ex id="307">propositionem 7 partis
	    III</patet-ex>) ejus vis et incrementum sola humana potentia
	    definiri debet. Porro cupiditates quæ ex affectibus quibus
	    conflictamur oriuntur, eo etiam majores sunt quo hi affectus
	    vehementiores erunt atque adeo earum vis et incrementum (per
	    <patet-ex id="405">propositionem 5 hujus</patet-ex>)
	    potentia causarum externarum definiri debet quæ, si cum
	    nostra comparetur, nostram potentiam indefinite superat (per
	    <patet-ex id="403">propositionem 3 hujus</patet-ex>) atque
	    adeo cupiditates quæ ex similibus affectibus oriuntur,
	    vehementiores esse possunt illa quæ ex vera boni et mali
	    cognitione oritur ac proinde
	    (per <patet-ex id="407">propositionem 7 hujus</patet-ex>)
	    eandem coercere vel restinguere poterunt. Q.E.D.</p>
	</verba>
      </entitas>
    </entitas>


    <entitas typus="propositio" numerus="16" id="416">
      <verba>
	<p>Cupiditas quæ ex cognitione boni et mali quatenus hæc
	  cognitio futurum respicit, oritur, facilius rerum cupiditate
	  quæ in præsentia suaves sunt, coerceri vel restingui
	  potest.</p>
      </verba>

      <entitas typus="demonstratio" id="416d">
	<verba>
	  <p>Affectus erga rem quam futuram imaginamur, remissior est
	    quam erga præsentem (per <patet-ex id="409c">corollarium
	    propositionis 9 hujus</patet-ex>). At cupiditas quæ ex vera
	    boni et mali cognitione oritur, tametsi hæc cognitio circa
	    res quæ in præsentia bonæ sunt, versetur, restingui vel
	    coerceri potest aliqua temeraria cupiditate (per
	    <patet-ex id="415">propositionem præcedentem</patet-ex>
	    cujus demonstratio universalis est); ergo cupiditas quæ ex
	    eadem cognitione quatenus hæc futurum respicit, oritur,
	    facilius coerceri vel restingui poterit etc. Q.E.D.</p>
	</verba>
      </entitas>
    </entitas>


    <entitas typus="propositio" numerus="17" id="417">
      <verba>
	<p>Cupiditas quæ oritur ex vera boni et mali cognitione quatenus
	  hæc circa res contingentes versatur, multo adhuc facilius
	  coerceri potest cupiditate rerum quæ præsentes sunt.</p>
      </verba>

      <entitas typus="demonstratio" id="417d">
	<verba>
	  <p>Propositio hæc eodem modo ac <patet-ex id="416">propositio
	      præcedens</patet-ex> demonstratur
	      ex <patet-ex id="412c">corollario propositionis 12
	      hujus</patet-ex>.<patet-ex
	      id="409c"/><patet-ex id="415"/></p>
	</verba>
      </entitas>

      <entitas typus="scholium" id="417sc">
	<verba>
	  <p>His me causam ostendisse credo cur homines opinione magis
	    quam vera ratione commoveantur et cur vera boni et mali
	    cognitio animi commotiones excitet et sæpe omni libidinis
	    generi cedat; unde illud poetæ natum : video meliora
	    proboque, deteriora sequor. Quod idem etiam Ecclesiastes in
	    mente habuisse videtur cum dixit : qui auget scientiam,
	    auget dolorem. Atque hæc non eum in finem dico ut inde
	    concludam præstabilius esse ignorare quam scire vel quod
	    stulto intelligens in moderandis affectibus nihil intersit
	    sed ideo quia necesse est nostræ naturæ tam potentiam quam
	    impotentiam noscere ut determinare possimus quid ratio in
	    moderandis affectibus possit et quid non possit et in hac
	    parte de sola humana impotentia me acturum dixi. Nam de
	    rationis in affectus potentia separatim agere constitui.</p>
	</verba>
      </entitas>
    </entitas>


    <entitas typus="propositio" numerus="18" id="418">
      <verba>
	<p>Cupiditas quæ ex lætitia oritur, cæteris paribus fortior est
	  cupiditate quæ ex tristitia oritur.</p>
      </verba>

      <entitas typus="demonstratio" id="418d">
	<verba>
	  <p>Cupiditas est ipsa hominis essentia
	    (per <patet-ex id="3ad1">1 affectuum
	    definitionem</patet-ex>) hoc est
	    (per <patet-ex id="307">propositionem 7 partis
	    III</patet-ex>) conatus quo homo in suo esse perseverare
	    conatur. Quare cupiditas quæ ex lætitia oritur, ipso lætitiæ
	    affectu (per definitionem lætitiæ, quam vide
	    in <patet-ex id="311sc">scholio propositionis 11 partis
	    III</patet-ex>) juvatur vel augetur; quæ autem contra ex
	    tristitia oritur, ipso tristitiæ affectu
	    (per <patet-ex id="311sc">idem scholium</patet-ex>) minuitur
	    vel coercetur atque adeo vis cupiditatis quæ ex lætitia
	    oritur, potentia humana simul et potentia causæ externæ, quæ
	    autem ex tristitia sola humana potentia definiri debet ac
	    proinde hac illa fortior est. Q.E.D.</p>
	</verba>
      </entitas>

      <entitas typus="scholium" id="418sc">
	<verba>
	  <p>His paucis humanæ impotentiæ et inconstantiæ causas et cur
	    homines rationis præcepta non servent, explicui. Superest
	    jam ut ostendam quid id sit quod ratio nobis præscribit et
	    quinam affectus cum rationis humanæ regulis conveniant,
	    quinam contra iisdem contrarii sint. Sed antequam hæc
	    prolixo nostro geometrico ordine demonstrare incipiam, lubet
	    ipsa rationis dictamina hic prius breviter ostendere ut ea
	    quæ sentio facilius ab unoquoque percipiantur. Cum ratio
	    nihil contra naturam postulet, postulat ergo ipsa ut
	    unusquisque seipsum amet, suum utile, quod revera utile est,
	    quærat et id omne quod hominem ad majorem perfectionem
	    revera ducit, appetat et absolute ut unusquisque suum esse
	    quantum in se est, conservare conetur. Quod quidem tam
	    necessario verum est quam quod totum sit sua parte majus
	    (vide <patet-ex id="304">propositionem 4 partis
	    III</patet-ex>). Deinde quandoquidem virtus (per
	    <patet-ex id="4d8">definitionem 8 hujus</patet-ex>) nihil
	    aliud est quam ex legibus propriæ naturæ agere et nemo suum
	    esse (per <patet-ex id="307">propositionem 7 partis
	    III</patet-ex>) conservare conetur nisi ex propriæ suæ
	    naturæ legibus, hinc sequitur primo virtutis fundamentum
	    esse ipsum conatum proprium esse conservandi et felicitatem
	    in eo consistere quod homo suum esse conservare
	    potest. Secundo sequitur virtutem propter se esse appetendam
	    nec quicquam quod ipsa præstabilius aut quod utilius nobis
	    sit, dari, cujus causa deberet appeti. Tertio denique
	    sequitur eos qui se interficiunt animo esse impotentes
	    eosque a causis externis suæ naturæ repugnantibus prorsus
	    vinci. Porro ex <patet-ex id="213p4">postulato 4 partis
	    II</patet-ex> sequitur nos efficere nunquam posse ut nihil
	    extra nos indigeamus ad nostrum esse conservandum et ut ita
	    vivamus ut nullum commercium cum rebus quæ extra nos sunt,
	    habeamus et si præterea nostram mentem spectemus, sane
	    noster intellectus imperfectior esset si mens sola esset nec
	    quicquam præter se ipsam intelligeret. Multa igitur extra
	    nos dantur quæ nobis utilia quæque propterea appetenda
	    sunt. Ex his nulla præstantiora excogitari possunt quam ea
	    quæ cum nostra natura prorsus conveniunt. Si enim duo
	    exempli gratia ejusdem prorsus naturæ individua invicem
	    junguntur, individuum componunt singulo duplo
	    potentius. Homini igitur nihil homine utilius; nihil inquam
	    homines præstantius ad suum esse conservandum optare possunt
	    quam quod omnes in omnibus ita conveniant ut omnium mentes
	    et corpora unam quasi mentem unumque corpus componant et
	    omnes simul quantum possunt suum esse conservare conentur
	    omnesque simul omnium commune utile sibi quærant; ex quibus
	    sequitur homines qui ratione gubernantur hoc est homines qui
	    ex ductu rationis suum utile quærunt, nihil sibi appetere
	    quod reliquis hominibus non cupiant atque adeo eosdem
	    justos, fidos atque honestos esse.</p>

	  <p>Hæc illa rationis dictamina sunt quæ hic paucis ostendere
	    proposueram antequam eadem prolixiore ordine demonstrare
	    inciperem, quod ea de causa feci ut, si fieri posset, eorum
	    attentionem mihi conciliarem qui credunt hoc principium,
	    quod scilicet unusquisque suum utile quærere tenetur,
	    impietatis, non autem virtutis et pietatis esse
	    fundamentum. Postquam igitur rem sese contra habere breviter
	    ostenderim, pergo ad eandem eadem via qua huc usque
	    progressi sumus, demonstrandum.</p>
	</verba>
      </entitas>
    </entitas>


    <entitas typus="propositio" numerus="19" id="419">
      <verba>
	<p>Id unusquisque ex legibus suæ naturæ necessario appetit vel
	  aversatur quod bonum vel malum esse judicat.</p>
      </verba>

      <entitas typus="demonstratio" id="419d">
	<verba>
	  <p>Boni et mali cognitio est
	    (per <patet-ex id="408">propositionem 8 hujus</patet-ex>)
	    ipse lætitiæ vel tristitiæ affectus quatenus ejusdem sumus
	    conscii ac proinde (per <patet-ex id="328">propositionem 28
	    partis III</patet-ex>) id unusquisque necessario appetit
	    quod bonum et contra id aversatur quod malum esse
	    judicat. Sed hic appetitus nihil aliud est quam ipsa hominis
	    essentia seu natura (per definitionem appetitus, quam vide
	    in <patet-ex id="309sc">scholio propositionis 9 partis
	    III</patet-ex> et <patet-ex id="3ad1">1 affectuum
	    definitionem</patet-ex>). Ergo unusquisque ex solis suæ
	    naturæ legibus id necessario appetit vel aversatur
	    etc. Q.E.D.</p>
	</verba>
      </entitas>
    </entitas>


    <entitas typus="propositio" numerus="20" id="420">
      <verba>
	<p>Quo magis unusquisque suum utile quærere hoc est suum esse
	  conservare conatur et potest eo magis virtute præditus est et
	  contra quatenus unusquisque suum utile hoc est suum esse
	  conservare negligit eatenus est impotens.</p>
      </verba>

      <entitas typus="demonstratio" id="420d">
	<verba>
	  <p>Virtus est ipsa humana potentia quæ sola hominis essentia
	    definitur (per <patet-ex id="4d8">definitionem 8
	    hujus</patet-ex>) hoc est
	    (per <patet-ex id="307">propositionem 7 partis
	    III</patet-ex>) quæ solo conatu quo homo in suo esse
	    perseverare conatur, definitur. Quo ergo unusquisque magis
	    suum esse conservare conatur et potest eo magis virtute
	    præditus est et consequenter
	    (per <patet-ex id="304">propositiones 4</patet-ex>
	    et <patet-ex id="306">6 partis III</patet-ex>) quatenus
	    aliquis suum esse conservare negligit eatenus est
	    impotens. Q.E.D.</p>
	</verba>
      </entitas>

      <entitas typus="scholium" id="420sc">
	<verba>
	  <p>Nemo igitur nisi a causis externis et suæ naturæ contrariis
	    victus suum utile appetere sive suum esse conservare
	    negligit. Nemo inquam ex necessitate suæ naturæ sed a causis
	    externis coactus alimenta aversatur vel se ipsum interficit,
	    quod multis modis fieri potest nempe interficit aliquis se
	    ipsum coactus ab alio qui ejus dexteram qua ensem casu
	    prehenderat, contorquet et cogit versus cor ipsum gladium
	    dirigere vel quod ex mandato tyranni ut Seneca cogatur venas
	    aperire suas hoc est majus malum minore vitare cupiat vel
	    denique ex eo quod causæ latentes externæ ejus imaginationem
	    ita disponunt et corpus ita afficiunt ut id aliam naturam
	    priori contrariam induat et cujus idea in mente dari nequit
	    (per <patet-ex id="310">propositionem 10 partis
	    III</patet-ex>). At quod homo ex necessitate suæ naturæ
	    conetur non existere vel in aliam formam mutari, tam est
	    impossibile quam quod ex nihilo aliquid fiat, ut unusquisque
	    mediocri meditatione videre potest.</p>
	</verba>
      </entitas>
    </entitas>


    <entitas typus="propositio" numerus="21" id="421">
      <verba>
	<p>Nemo potest cupere beatum esse, bene agere et bene vivere qui
	  simul non cupiat esse, agere et vivere hoc est actu
	  existere.</p>
      </verba>

      <entitas typus="demonstratio" id="421d">
	<verba>
	  <p>Hujus propositionis demonstratio seu potius res ipsa per se
	    patet et etiam ex cupiditatis definitione. Est enim
	    cupiditas (per <patet-ex id="3ad1">1 affectuum
	    definitionem</patet-ex>) beate seu bene vivendi, agendi
	    etc. ipsa hominis essentia hoc est
	    (per <patet-ex id="307">propositionem 7 partis
	    III</patet-ex>) conatus quo unusquisque suum esse conservare
	    conatur. Ergo nemo potest cupere etc. Q.E.D.</p>
	</verba>
      </entitas>
    </entitas>


    <entitas typus="propositio" numerus="22" id="422">
      <verba>
	<p>Nulla virtus potest prior hac (nempe conatu sese conservandi)
	  concipi.</p>
      </verba>

      <entitas typus="demonstratio" id="422d">
	<verba>
	  <p>Conatus sese conservandi est ipsa rei essentia (per
	    <patet-ex id="307">propositionem 7 partis
	      III</patet-ex>). Si igitur aliqua virtus posset hac nempe
	      hoc conatu prior concipi, conciperetur ergo (per
	    <patet-ex id="4d8">definitionem 8 hujus</patet-ex>) ipsa rei
	    essentia se ipsa prior, quod (ut per se notum) est
	    absurdum. Ergo nulla virtus etc. Q.E.D.</p>
	</verba>
      </entitas>

      <entitas typus="corollarium" id="422c">
	<verba>
	  <p>Conatus sese conservandi primum et unicum virtutis est
	    fundamentum. Nam hoc principio nullum aliud potest prius
	    concipi (per <patet-ex id="422">propositionem
	    præcedentem</patet-ex>) et absque ipso
	    (per <patet-ex id="421">propositionem 21 hujus</patet-ex>)
	    nulla virtus potest concipi.</p>
	</verba>
      </entitas>
    </entitas>


    <entitas typus="propositio" numerus="23" id="423">
      <verba>
	<p>Homo quatenus ad aliquid agendum determinatur ex eo quod
	  ideas habet inadæquatas, non potest absolute dici ex virtute
	  agere sed tantum quatenus determinatur ex eo quod
	  intelligit.</p>
      </verba>

      <entitas typus="demonstratio" id="423d">
	<verba>
	  <p>Quatenus homo ad agendum determinatur ex eo quod
	    inadæquatas habet ideas eatenus
	    (per <patet-ex id="301">propositionem 1 partis
	    III</patet-ex>) patitur hoc est
	    (per <patet-ex id="3d1">definitiones 1</patet-ex>
	    et <patet-ex id="3d2">2 partis III</patet-ex>) aliquid agit
	    quod per solam ejus essentiam non potest percipi hoc est
	    (per <patet-ex id="4d8">definitionem 8 hujus</patet-ex>)
	    quod ex ipsius virtute non sequitur. At quatenus ad aliquid
	    agendum determinatur ex eo quod intelligit eatenus (per
	    <patet-ex id="301">eandem propositionem 1 partis
	      III</patet-ex>) agit hoc est
	      (per <patet-ex id="3d2">definitionem 2 partis
	      III</patet-ex>) aliquid agit quod per solam ipsius
	      essentiam percipitur sive
	      (per <patet-ex id="4d8">definitionem 8 hujus</patet-ex>)
	      quod ex ipsius virtute adæquate sequitur. Q.E.D.</p>
	</verba>
      </entitas>
    </entitas>


    <entitas typus="propositio" numerus="24" id="424">
      <verba>
	<p>Ex virtute absolute agere nihil aliud in nobis est quam ex
	  ductu rationis agere, vivere, suum esse conservare (hæc tria
	  idem significant) idque ex fundamento proprium utile
	  quærendi.</p>
      </verba>

      <entitas typus="demonstratio" id="424d">
	<verba>
	  <p>Ex virtute absolute agere nihil aliud est
	    (per <patet-ex id="4d8">definitionem 8 hujus</patet-ex>)
	    quam ex legibus propriæ naturæ agere. At nos eatenus
	    tantummodo agimus quatenus intelligimus
	    (per <patet-ex id="303">propositionem 3 partis
	    III</patet-ex>). Ergo ex virtute agere nihil aliud in nobis
	    est quam ex ductu rationis agere, vivere, suum esse
	    conservare idque (per <patet-ex id="422c">corollarium
	    propositionis 22 hujus</patet-ex>) ex fundamento suum utile
	    quærendi. Q.E.D.</p>
	</verba>
      </entitas>
    </entitas>


    <entitas typus="propositio" numerus="25" id="425">
      <verba>
	<p>Nemo suum esse alterius rei causa conservare conatur.</p>
      </verba>

      <entitas typus="demonstratio" id="425d">
	<verba>
	  <p>Conatus quo unaquæque res in suo esse perseverare conatur,
	    sola ipsius rei essentia definitur
	    (per <patet-ex id="307">propositionem 7 partis
	    III</patet-ex>) eaque sola data, non autem ex alterius rei
	    essentia necessario sequitur
	    (per <patet-ex id="306">propositionem 6 partis
	    III</patet-ex>) ut unusquisque suum esse conservare
	    conetur. Patet præterea hæc propositio
	    ex <patet-ex id="422c">corollario propositionis 22 hujus
	    partis</patet-ex>. Nam si homo alterius rei causa suum esse
	    conservare conaretur, tum res illa primum esset virtutis
	    fundamentum (ut per se notum) quod
	    (per <patet-ex id="422c">prædictum corollarium</patet-ex>)
	    est absurdum. Ergo nemo suum esse etc. Q.E.D.</p>
	</verba>
      </entitas>
    </entitas>


    <entitas typus="propositio" numerus="26" id="426">
      <verba>
	<p>Quicquid ex ratione conamur, nihil aliud est quam intelligere
	  nec mens quatenus ratione utitur, aliud sibi utile esse
	  judicat nisi id quod ad intelligendum conducit.</p>
      </verba>

      <entitas typus="demonstratio" id="426d">
	<verba>
	  <p>Conatus sese conservandi nihil est præter ipsius rei
	    essentiam (per <patet-ex id="307">propositionem 7 partis
	    III</patet-ex>) quæ quatenus talis existit, vim habere
	    concipitur ad perseverandum in existendo
	    (per <patet-ex id="306">propositionem 6 partis
	    III</patet-ex>) et ea agendum quæ ex data sua natura
	    necessario sequuntur (vide definitionem appetitus
	    in <patet-ex id="309sc">scholio propositionis 9 partis
	    III</patet-ex>). At rationis essentia nihil aliud est quam
	    mens nostra quatenus clare et distincte intelligit (vide
	    ejus definitionem in <patet-ex id="240sc2">II scholio
	    propositionis 40 partis II</patet-ex>). Ergo (per
	    <patet-ex id="240">propositionem 40 partis II</patet-ex>)
	    quicquid ex ratione conamur, nihil aliud est quam
	    intelligere. Deinde quoniam hic mentis conatus quo mens
	    quatenus ratiocinatur suum esse conatur conservare, nihil
	    aliud est quam intelligere (per primam partem hujus) est
	    ergo hic intelligendi conatus
	    (per <patet-ex id="422c">corollarium propositionis 22
	    hujus</patet-ex>) primum et unicum virtutis fundamentum nec
	    alicujus finis causa (per <patet-ex id="425">propositionem
	    25 hujus</patet-ex>) res intelligere conabimur sed contra
	    mens quatenus ratiocinatur nihil sibi bonum esse concipere
	    poterit nisi id quod ad intelligendum conducit (per
	    <patet-ex id="4d1">definitionem 1
	      hujus</patet-ex>). Q.E.D.</p>
	</verba>
      </entitas>
    </entitas>


    <entitas typus="propositio" numerus="27" id="427">
      <verba>
	<p>Nihil certo scimus bonum aut malum esse nisi id quod ad
	  intelligendum revera conducit vel quod impedire potest
	  quominus intelligamus.</p>
      </verba>

      <entitas typus="demonstratio" id="427d">
	<verba>
	  <p>Mens quatenus ratiocinatur nihil aliud appetit quam
	    intelligere nec aliud sibi utile esse judicat nisi id quod
	    ad intelligendum conducit
	    (per <patet-ex id="426">propositionem
	    præcedentem</patet-ex>). At mens
	    (per <patet-ex id="241">propositiones 41</patet-ex>
	    et <patet-ex id="243">43 partis
	    II</patet-ex>, <patet-ex id="243sc">cujus etiam
	    scholium</patet-ex> vide) rerum certitudinem non habet nisi
	    quatenus ideas habet adæquatas sive (quod
	    per <patet-ex id="240sc1">scholia propositionis 40 partis
	    II</patet-ex><patet-ex id="240sc2"/> idem est) quatenus
	    ratiocinatur; ergo nihil certo scimus bonum esse nisi id
	    quod ad intelligendum revera conducit et contra id malum
	    quod impedire potest quominus intelligamus. Q.E.D.</p>
	</verba>
      </entitas>
    </entitas>


    <entitas typus="propositio" numerus="28" id="428">
      <verba>
	<p>Summum mentis bonum est Dei cognitio et summa mentis virtus
	  Deum cognoscere.</p>
      </verba>

      <entitas typus="demonstratio" id="428d">
	<verba>
	  <p>Summum quod mens intelligere potest, Deus est hoc est (per
	    <patet-ex id="1d6">definitionem 6 partis I</patet-ex>) Ens
	    absolute infinitum et sine quo
	    (per <patet-ex id="115">propositionem 15 partis
	    I</patet-ex>) nihil esse neque concipi potest adeoque (per
	    <patet-ex id="426">propositiones 26</patet-ex>
	    et <patet-ex id="427">27 hujus</patet-ex>) summum mentis
	    utile sive (per <patet-ex id="4d1">definitionem 1
	    hujus</patet-ex>) bonum est Dei cognitio. Deinde mens
	    quatenus intelligit eatenus tantum agit
	    (per <patet-ex id="301">propositiones 1</patet-ex>
	    et <patet-ex id="303">3 partis III</patet-ex>) et eatenus
	    tantum (per <patet-ex id="423">propositionem 23
	    hujus</patet-ex>) potest absolute dici quod ex virtute
	    agit. Est igitur mentis absoluta virtus intelligere. At
	    summum quod mens intelligere potest, Deus est (ut jam jam
	    demonstravimus). Ergo mentis summa virtus est Deum
	    intelligere seu cognoscere. Q.E.D.</p>
	</verba>
      </entitas>
    </entitas>


    <entitas typus="propositio" numerus="29" id="429">
      <verba>
	<p>Res quæcunque singularis cujus natura a nostra prorsus est
	  diversa, nostram agendi potentiam nec juvare nec coercere
	  potest et absolute res nulla potest nobis bona aut mala esse
	  nisi commune aliquid nobiscum habeat.</p>
      </verba>

      <entitas typus="demonstratio" id="429d">
	<verba>
	  <p>Cujuscunque rei singularis et consequenter
	    (per <patet-ex id="210c">corollarium propositionis 10 partis
	    II</patet-ex>) hominis potentia qua existit et operatur, non
	    determinatur nisi ab alia re singulari
	    (per <patet-ex id="128">propositionem 28 partis
	    I</patet-ex>) cujus natura
	    (per <patet-ex id="206">propositionem 6 partis
	    II</patet-ex>) per idem attributum debet intelligi per quod
	    natura humana concipitur. Nostra igitur agendi potentia
	    quomodocunque ea concipiatur, determinari et consequenter
	    juvari vel coerceri potest potentia alterius rei singularis
	    quæ aliquid commune nobiscum habet et non potentia rei cujus
	    natura a nostra prorsus est diversa et quia id bonum aut
	    malum vocamus quod causa est lætitiæ aut tristitiæ (per
	    <patet-ex id="408">propositionem 8 hujus</patet-ex>) hoc est
	    (per <patet-ex id="311sc">scholium propositionis 11 partis
	    III</patet-ex>) quod nostram agendi potentiam auget vel
	    minuit, juvat vel coercet, ergo res cujus natura a nostra
	    prorsus est diversa nobis neque bona neque mala esse
	    potest. Q.E.D.</p>
	</verba>
      </entitas>
    </entitas>


    <entitas typus="propositio" numerus="30" id="430">
      <verba>
	<p>Res nulla per id quod cum nostra natura commune habet, potest
	  esse mala sed quatenus nobis mala est eatenus est nobis
	  contraria.</p>
      </verba>

      <entitas typus="demonstratio" id="430d">
	<verba>
	  <p>Id malum vocamus quod causa est tristitiæ (per
	    <patet-ex id="408">propositionem 8 hujus</patet-ex>) hoc est
	    (per ejus definitionem, quam vide
	    in <patet-ex id="311sc">scholio propositionis 11 partis
	    III</patet-ex>) quod nostram agendi potentiam minuit vel
	    coercet. Si igitur res aliqua per id quod nobiscum habet
	    commune, nobis esset mala, posset ergo res id ipsum quod
	    nobiscum commune habet, minuere vel coercere, quod (per
	    <patet-ex id="304">propositionem 4 partis III</patet-ex>)
	    est absurdum. Nulla igitur res per id quod nobiscum commune
	    habet, potest nobis esse mala sed contra quatenus mala est
	    hoc est (ut jam jam ostendimus) quatenus nostram agendi
	    potentiam minuere vel coercere potest eatenus (per
	    <patet-ex id="305">propositionem 5 partis III</patet-ex>)
	    nobis est contraria. Q.E.D.</p>
	</verba>
      </entitas>
    </entitas>


    <entitas typus="propositio" numerus="31" id="431">
      <verba>
	<p>Quatenus res aliqua cum nostra natura convenit eatenus
	  necessario bona est.</p>
      </verba>

      <entitas typus="demonstratio" id="431d">
	<verba>
	  <p>Quatenus enim res aliqua cum nostra natura convenit, non
	    potest (per <patet-ex id="430">propositionem
	    præcedentem</patet-ex>) esse mala. Erit ergo necessario vel
	    bona vel indifferens. Si hoc ponatur nempe quod neque bona
	    sit neque mala, nihil ergo
	    (per <patet-ex id="4d1">definitionem 1 hujus</patet-ex>) ex
	    ipsius natura sequetur quod nostræ naturæ conservationi
	    inservit hoc est (per hypothesin) quod ipsius rei naturæ
	    conservationi inservit sed hoc est absurdum (per
	    <patet-ex id="306">propositionem 6 partis III</patet-ex>);
	    erit ergo quatenus cum nostra natura convenit, necessario
	    bona. Q.E.D.</p>
	</verba>
      </entitas>

      <entitas typus="corollarium" id="431c">
	<verba>
	  <p>Hinc sequitur quod quo res aliqua magis cum nostra natura
	    convenit, eo nobis est utilior seu magis bona et contra quo
	    res aliqua nobis est utilior, eatenus cum nostra natura
	    magis convenit. Nam quatenus cum nostra natura non convenit,
	    erit necessario a nostra natura diversa vel eidem
	    contraria. Si diversa, tum
	    (per <patet-ex id="429">propositionem 29 hujus</patet-ex>)
	    neque bona neque mala esse poterit; si autem contraria, erit
	    ergo etiam ei contraria quæ cum nostra natura convenit hoc
	    est (per <patet-ex id="431">propositionem
	    præcedentem</patet-ex>) contraria bono seu mala. Nihil
	    igitur nisi quatenus cum nostra natura convenit, potest esse
	    bonum atque adeo quo res aliqua magis cum nostra natura
	    convenit, eo est utilior et contra. Q.E.D.</p>
	</verba>
      </entitas>
    </entitas>


    <entitas typus="propositio" numerus="32" id="432">
      <verba>
	<p>Quatenus homines passionibus sunt obnoxii, non possunt
	  eatenus dici quod natura conveniant.</p>
      </verba>

      <entitas typus="demonstratio" id="432d">
	<verba>
	  <p>Quæ natura convenire dicuntur, potentia convenire
	    intelliguntur (per <patet-ex id="307">propositionem 7 partis
	    III</patet-ex>) non autem impotentia seu negatione et
	    consequenter (vide <patet-ex id="303sc">scholium
	    propositionis 3 partis III</patet-ex>) neque etiam passione;
	    quare homines quatenus passionibus sunt obnoxii, non possunt
	    dici quod natura conveniant. Q.E.D.</p>
	</verba>
      </entitas>

      <entitas typus="scholium" id="432sc">
	<verba>
	  <p>Res etiam per se patet; qui enim ait album et nigrum in eo
	    solummodo convenire quod neutrum sit rubrum, is absolute
	    affirmat album et nigrum nulla in re convenire. Sic etiam si
	    quis ait lapidem et hominem in hoc tantum convenire quod
	    uterque sit finitus, impotens vel quod ex necessitate suæ
	    naturæ non existit vel denique quod a potentia causarum
	    externarum indefinite superatur, is omnino affirmat lapidem
	    et hominem nulla in re convenire; quæ enim in sola negatione
	    sive in eo quod non habent conveniunt, ea revera nulla in re
	    conveniunt.</p>
	</verba>
      </entitas>
    </entitas>


    <entitas typus="propositio" numerus="33" id="433">
      <verba>
	<p>Homines natura discrepare possunt quatenus affectibus qui
	  passiones sunt, conflictantur et eatenus etiam unus idemque
	  homo varius est et inconstans.</p>
      </verba>

      <entitas typus="demonstratio" id="433d">
	<verba>
	  <p>Affectuum natura seu essentia non potest per solam nostram
	    essentiam seu naturam explicari
	    (per <patet-ex id="3d1">definitiones 1</patet-ex>
	    et <patet-ex id="3d2">2 partis III</patet-ex>) sed potentia
	    hoc est (per <patet-ex id="307">propositionem 7 partis
	    III</patet-ex>) natura causarum externarum cum nostra
	    comparata definiri debet; unde fit ut uniuscujusque affectus
	    tot species dentur quot sunt species objectorum a quibus
	    afficimur (vide <patet-ex id="356">propositionem 56 partis
	    III</patet-ex>) et ut homines ab uno eodemque objecto
	    diversimode afficiantur
	    (vide <patet-ex id="351">propositionem 51 partis
	    III</patet-ex>) atque eatenus natura discrepent et denique
	    ut unus idemque homo (per <patet-ex id="351">eandem
	    propositionem 51 partis III</patet-ex>) erga idem objectum
	    diversimode afficiatur atque eatenus varius sit
	    etc. Q.E.D.</p>
	</verba>
      </entitas>
    </entitas>


    <entitas typus="propositio" numerus="34" id="434">
      <verba>
	<p>Quatenus homines affectibus qui passiones sunt,
	  conflictantur, possunt invicem esse contrarii.</p>
      </verba>

      <entitas typus="demonstratio" id="434d">
	<verba>
	  <p>Homo exempli gratia Petrus potest esse causa ut Paulus
	    contristetur propterea quod aliquid habet simile rei quam
	    Paulus odit (per <patet-ex id="316">propositionem 16 partis
	    III</patet-ex>) vel propterea quod Petrus solus re aliqua
	    potitur quam ipse Paulus etiam amat
	    (vide <patet-ex id="332">propositionem 32 partis
	    III</patet-ex> cum <patet-ex id="332sc">ejusdem
	    scholio</patet-ex>) vel ob alias causas (harum præcipuas
	    vide in <patet-ex id="355c1sc">scholio propositionis 55
	    partis III</patet-ex>) atque adeo inde fiet
	    (per <patet-ex id="3ad7">definitionem 7
	    affectuum</patet-ex>) ut Paulus Petrum odio habeat et
	    consequenter facile fiet
	    (per <patet-ex id="340">propositionem 40 partis
	    III</patet-ex> cum <patet-ex id="340sc">ejus
	    scholio</patet-ex>) ut Petrus Paulum contra odio habeat
	    atque adeo (per <patet-ex id="339">propositionem 39 partis
	    III</patet-ex>) ut invicem malum inferre conentur hoc est
	    (per <patet-ex id="430">propositionem 30 hujus</patet-ex>)
	    ut invicem sint contrarii. At affectus tristitiæ semper
	    passio est (per <patet-ex id="359">propositionem 59 partis
	    III</patet-ex>); ergo homines quatenus conflictantur
	    affectibus qui passiones sunt, possunt invicem esse
	    contrarii. Q.E.D.</p>
	</verba>
      </entitas>

      <entitas typus="scholium" id="434sc">
	<verba>
	  <p>Dixi quod Paulus odio Petrum habeat quia imaginatur id
	    eundem possidere quod ipse Paulus etiam amat; unde prima
	    fronte videtur sequi quod hi duo ex eo quod idem amant et
	    consequenter ex eo quod natura conveniunt, sibi invicem
	    damno sint atque adeo si hoc verum est, falsæ essent
	    <patet-ex id="430">propositio 30</patet-ex>
	    et <patet-ex id="431">31 hujus partis</patet-ex>. Sed si rem
	    æqua lance examinare velimus, hæc omnia convenire omnino
	    videbimus. Nam hi duo non sunt invicem molesti quatenus
	    natura conveniunt hoc est quatenus uterque idem amat, sed
	    quatenus ab invicem discrepant. Nam quatenus uterque idem
	    amat, eo ipso utriusque amor fovetur
	    (per <patet-ex id="331">propositionem 31 partis
	    III</patet-ex>) hoc est
	    (per <patet-ex id="3ad6">definitionem 6
	    affectuum</patet-ex>) eo ipso utriusque lætitia
	    fovetur. Quare longe abest ut quatenus idem amant et natura
	    conveniunt, invicem molesti sint. Sed hujus rei causa ut
	    dixi nulla alia est quam quia natura discrepare
	    supponuntur. Supponimus namque Petrum ideam habere rei amatæ
	    jam possessæ et Paulum contra ideam rei amatæ amissæ. Unde
	    fit ut hic tristitia et ille contra lætitia afficiatur atque
	    eatenus invicem contrarii sint. Et ad hunc modum ostendere
	    facile possumus reliquas odii causas ab hoc solo pendere
	    quod homines natura discrepant et non ab eo in quo
	    conveniunt.</p>
	</verba>
      </entitas>
    </entitas>


    <entitas typus="propositio" numerus="35" id="435">
      <verba>
	<p>Quatenus homines ex ductu rationis vivunt eatenus tantum
	  natura semper necessario conveniunt.</p>
      </verba>

      <entitas typus="demonstratio" id="435d">
	<verba>
	  <p>Quatenus homines affectibus qui passiones sunt,
	    conflictantur, possunt esse natura diversi (per
	    <patet-ex id="433">propositionem 33 hujus</patet-ex>) et
	    invicem contrarii (per <patet-ex id="434">propositionem
	    præcedentem</patet-ex>). Sed eatenus homines tantum agere
	    dicuntur quatenus ex ductu rationis vivunt (per
	    <patet-ex id="303">propositionem 3 partis III</patet-ex>)
	    atque adeo quicquid ex humana natura quatenus ratione
	    definitur, sequitur id (per <patet-ex id="3d2">definitionem
	    2 partis III</patet-ex>) per solam humanam naturam tanquam
	    per proximam suam causam debet intelligi. Sed quia
	    unusquisque ex suæ naturæ legibus id appetit quod bonum et
	    id amovere conatur quod malum esse judicat (per
	    <patet-ex id="419">propositionem 19 hujus</patet-ex>) et cum
	    præterea id quod ex dictamine rationis bonum aut malum esse
	    judicamus, necessario bonum aut malum sit
	    (per <patet-ex id="241">propositionem 41 partis
	    II</patet-ex>). Ergo homines quatenus ex ductu rationis
	    vivunt eatenus tantum ea necessario agunt quæ humanæ naturæ
	    et consequenter unicuique homini necessario bona sunt hoc
	    est (per <patet-ex id="431c">corollarium propositionis 31
	    hujus</patet-ex>) quæ cum natura uniuscujusque hominis
	    conveniunt atque adeo homines etiam inter se quatenus ex
	    ductu rationis vivunt, necessario semper
	    conveniunt. Q.E.D.</p>
	</verba>
      </entitas>

      <entitas typus="corollarium" numerus="1" id="435c1">
	<verba>
	  <p>Nihil singulare in rerum natura datur quod homini sit
	    utilius quam homo qui ex ductu rationis vivit. Nam id homini
	    utilissimum est quod cum sua natura maxime convenit (per
	    <patet-ex id="431c">corollarium propositionis 31
	      hujus</patet-ex>) hoc est (ut per se notum) homo. At homo
	      ex legibus suæ naturæ absolute agit quando ex ductu
	      rationis vivit (per <patet-ex id="3d2">definitionem 2
	      partis III</patet-ex>) et eatenus tantum cum natura
	      alterius hominis necessario semper convenit
	      (per <patet-ex id="435">propositionem
	      præcedentem</patet-ex>); ergo homini nihil inter res
	      singulares utilius datur quam homo etc. Q.E.D.</p>
	</verba>
      </entitas>

      <entitas typus="corollarium" numerus="2" id="435c2">
	<verba>
	  <p>Cum maxime unusquisque homo suum sibi utile quærit, tum
	    maxime homines sunt sibi invicem utiles. Nam quo magis
	    unusquisque suum utile quærit et se conservare conatur eo
	    magis virtute præditus est
	    (per <patet-ex id="420">propositionem 20 hujus</patet-ex>)
	    sive quod idem est (per <patet-ex id="4d8">definitionem 8
	    hujus</patet-ex>) eo majore potentia præditus est ad agendum
	    ex suæ naturæ legibus hoc est
	    (per <patet-ex id="303">propositionem 3 partis
	    III</patet-ex>) ad vivendum ex ductu rationis. At homines
	    tum maxime natura conveniunt cum ex ductu rationis vivunt
	    (per <patet-ex id="435">propositionem
	    præcedentem</patet-ex>); ergo
	    (per <patet-ex id="435c1">præcedens corollarium</patet-ex>)
	    tum maxime homines erunt sibi invicem utiles cum maxime
	    unusquisque suum utile sibi quærit. Q.E.D.</p>
	</verba>
      </entitas>

      <entitas typus="scholium" id="435sc">
	<verba>
	  <p>Quæ modo ostendimus, ipsa etiam experientia quotidie tot
	    tamque luculentis testimoniis testatur ut omnibus fere in
	    ore sit : hominem homini Deum esse. Fit tamen raro ut
	    homines ex ductu rationis vivant sed cum iis ita comparatum
	    est ut plerumque invidi atque invicem molesti sint. At
	    nihilominus vitam solitariam vix transigere queunt ita ut
	    plerisque illa definitio quod homo sit animal sociale, valde
	    arriserit et revera res ita se habet ut ex hominum communi
	    societate multo plura commoda oriantur quam damna. Rideant
	    igitur quantum velint res humanas satyrici easque
	    detestentur theologi et laudent quantum possunt melancholici
	    vitam incultam et agrestem hominesque contemnant et
	    admirentur bruta; experientur tamen homines mutuo auxilio ea
	    quibus indigent multo facilius sibi parare et non nisi
	    junctis viribus pericula quæ ubique imminent, vitare posse;
	    ut jam taceam quod multo præstabilius sit et cognitione
	    nostra magis dignum hominum quam brutorum facta
	    contemplari. Sed de his alias prolixius.</p>
	</verba>
      </entitas>
    </entitas>


    <entitas typus="propositio" numerus="36" id="436">
      <verba>
	<p>Summum bonum eorum qui virtutem sectantur, omnibus commune
	  est eoque omnes æque gaudere possunt.</p>
      </verba>

      <entitas typus="demonstratio" id="436d">
	<verba>
	  <p>Ex virtute agere est ex ductu rationis agere (per
	    <patet-ex id="424">propositionem 24 hujus</patet-ex>) et
	    quicquid ex ratione conamur agere, est intelligere (per
	    <patet-ex id="426">propositionem 26 hujus</patet-ex>) atque
	    adeo (per <patet-ex id="428">propositionem 28
	    hujus</patet-ex>) summum bonum eorum qui virtutem sectantur,
	    est Deum cognoscere hoc est
	    (per <patet-ex id="247">propositionem 47 partis
	    II</patet-ex> et <patet-ex id="247sc">ejusdem
	    scholium</patet-ex>) bonum quod omnibus hominibus commune
	    est et ab omnibus hominibus quatenus ejusdem sunt naturæ,
	    possideri æque potest. Q.E.D.</p>
	</verba>
      </entitas>

      <entitas typus="scholium" id="436sc">
	<verba>
	  <p>Si quis autem roget quid si summum bonum eorum qui virtutem
	    sectantur, non esset omnibus commune? an non inde ut supra
	    (vide <patet-ex id="434">propositionem 34 hujus</patet-ex>)
	    sequeretur quod homines qui ex ductu rationis vivunt hoc est
	    (per <patet-ex id="435">propositionem 35 hujus</patet-ex>)
	    homines quatenus natura conveniunt, essent invicem
	    contrarii? Is hoc sibi responsum habeat non ex accidenti sed
	    ex ipsa natura rationis oriri ut hominis summum bonum
	    omnibus sit commune, nimirum quia ex ipsa humana essentia
	    quatenus ratione definitur, deducitur et quia homo nec esse
	    nec concipi posset si potestatem non haberet gaudendi hoc
	    summo bono. Pertinet namque
	    (per <patet-ex id="247">propositionem 47 partis
	    II</patet-ex>) ad mentis humanæ essentiam adæquatam habere
	    cognitionem æternæ et infinitæ essentiæ Dei.</p>
	</verba>
      </entitas>
    </entitas>


    <entitas typus="propositio" numerus="37" id="437">
      <verba>
	<p>Bonum quod unusquisque qui sectatur virtutem, sibi appetit,
	  reliquis hominibus etiam cupiet et eo magis quo majorem Dei
	  habuerit cognitionem.</p>
      </verba>

      <entitas typus="demonstratio" id="437d">
	<verba>
	  <p>Homines quatenus ex ductu rationis vivunt, sunt homini
	    utilissimi (per <patet-ex id="435c1">corollarium I
	    propositionis 35 hujus</patet-ex>) atque adeo (per
	    <patet-ex id="419">propositionem 19 hujus</patet-ex>) ex
	    ductu rationis conabimur necessario efficere ut homines ex
	    ductu rationis vivant. At bonum quod unusquisque qui ex
	    rationis dictamine vivit hoc est
	    (per <patet-ex id="424">propositionem 24 hujus</patet-ex>)
	    qui virtutem sectatur, sibi appetit, est intelligere (per
	    <patet-ex id="426">propositionem 26 hujus</patet-ex>); ergo
	    bonum quod unusquisque qui virtutem sectatur, sibi appetit,
	    reliquis hominibus etiam cupiet. Deinde cupiditas quatenus
	    ad mentem refertur, est ipsa mentis essentia
	    (per <patet-ex id="3ad1">1 affectuum
	    definitionem</patet-ex>); mentis autem essentia in
	    cognitione consistit (per <patet-ex id="211">propositionem
	    11 partis II</patet-ex>) quæ Dei cognitionem involvit (per
	    <patet-ex id="247">propositionem 47 partis II</patet-ex>) et
	    sine qua (per <patet-ex id="115">propositionem 15 partis
	    I</patet-ex>) nec esse nec concipi potest adeoque quo mentis
	    essentia majorem Dei cognitionem involvit, eo cupiditas qua
	    is qui virtutem sectatur, bonum quod sibi appetit, alteri
	    cupit, etiam major erit. Q.E.D.</p>
	</verba>
      </entitas>

      <entitas typus="aliter" id="437a">
	<verba>
	  <p>Bonum quod homo sibi appetit et amat, constantius amabit si
	    viderit alios idem amare
	    (per <patet-ex id="331">propositionem 31 partis
	    III</patet-ex>) atque adeo
	    (per <patet-ex id="331c">corollarium ejusdem
	    propositionis</patet-ex>) conabitur ut reliqui idem ament et
	    quia hoc bonum (per <patet-ex id="436">propositionem
	    præcedentem</patet-ex>) omnibus commune est eoque omnes
	    gaudere possunt, conabitur ergo (per eandem rationem) ut
	    omnes eodem gaudeant et
	    (per <patet-ex id="337">propositionem 37 partis
	    III</patet-ex>) eo magis quo hoc bono magis
	    fruetur. Q.E.D.</p>
	</verba>
      </entitas>

      <entitas typus="scholium" numerus="1" id="437sc1">
	<verba>
	  <p>Qui ex solo affectu conatur ut reliqui ament quod ipse amat
	    et ut reliqui ex suo ingenio vivant, solo impetu agit et
	    ideo odiosus est præcipue iis quibus alia placent quique
	    propterea etiam student et eodem impetu conantur ut reliqui
	    contra ex ipsorum ingenio vivant. Deinde quoniam summum quod
	    homines ex affectu appetunt bonum sæpe tale est ut unus
	    tantum ejus possit esse compos, hinc fit ut qui amant mente
	    sibi non constent et dum laudes rei quam amant narrare
	    gaudent, timeant credi. At qui reliquos conatur ratione
	    ducere, non impetu sed humaniter et benigne agit et sibi
	    mente maxime constat. Porro quicquid cupimus et agimus cujus
	    causa sumus quatenus Dei habemus ideam sive quatenus Deum
	    cognoscimus, ad religionem refero. Cupiditatem autem bene
	    faciendi quæ eo ingeneratur quod ex rationis ductu vivimus,
	    pietatem voco. Cupiditatem deinde qua homo qui ex ductu
	    rationis vivit, tenetur ut reliquos sibi amicitia jungat,
	    honestatem voco et id honestum quod homines qui ex ductu
	    rationis vivunt, laudant et id contra turpe quod conciliandæ
	    amicitiæ repugnat. Præter hæc civitatis etiam quænam sint
	    fundamenta ostendi. Differentia deinde inter veram virtutem
	    et impotentiam facile ex supra dictis percipitur nempe quod
	    vera virtus nihil aliud sit quam ex solo rationis ductu
	    vivere atque adeo impotentia in hoc solo consistit quod homo
	    a rebus quæ extra ipsum sunt, duci se patiatur et ab iis ad
	    ea agendum determinetur quæ rerum externarum communis
	    constitutio, non autem ea quæ ipsa ipsius natura in se sola
	    considerata postulat. Atque hæc illa sunt quæ
	    in <patet-ex id="418sc">scholio propositionis 18 hujus
	    partis</patet-ex> demonstrare promisi, ex quibus apparet
	    legem illam de non mactandis brutis magis vana superstitione
	    et muliebri misericordia quam sana ratione fundatam
	    esse. Docet quidem ratio nostrum utile quærendi
	    necessitudinem cum hominibus jungere sed non cum brutis aut
	    rebus quarum natura a natura humana est diversa sed idem jus
	    quod illa in nos habent, nos in ea habere. Imo quia
	    uniuscujusque jus virtute seu potentia uniuscujusque
	    definitur, longe majus homines in bruta quam hæc in homines
	    jus habent. Nec tamen nego bruta sentire sed nego quod
	    propterea non liceat nostræ utilitati consulere et iisdem ad
	    libitum uti eademque tractare prout nobis magis convenit
	    quandoquidem nobiscum natura non conveniunt et eorum
	    affectus ab affectibus humanis sunt natura diversi (vide
	    <patet-ex id="357sc">scholium propositionis 57 partis
	      III</patet-ex>). Superest ut explicem quid justum, quid
	      injustum, quid peccatum et quid denique meritum sit. Sed
	      de his vide sequens scholium.</p>
	</verba>
      </entitas>

      <entitas typus="scholium" numerus="2" id="437sc2">
	<verba>
	  <p>In appendice partis primæ explicare promisi quid laus et
	    vituperium, quid meritum et peccatum, quid justum et
	    injustum sit. Laudem et vituperium quod attinet,
	    in <patet-ex id="329sc">scholio propositionis 29 partis
	    III</patet-ex> explicui; de reliquis autem hic jam erit
	    dicendi locus. Sed prius pauca de statu hominis naturali et
	    civili dicenda sunt.</p>

	  <p>Existit unusquisque summo naturæ jure et consequenter summo
	    naturæ jure unusquisque ea agit quæ ex suæ naturæ
	    necessitate sequuntur atque adeo summo naturæ jure
	    unusquisque judicat quid bonum, quid malum sit suæque
	    utilitati ex suo ingenio consulit
	    (vide <patet-ex id="419">propositiones 19</patet-ex>
	    et <patet-ex id="420">20 hujus</patet-ex>) seseque vindicat
	    (vide <patet-ex id="340c2">corollarium II propositionis 40
	    partis III</patet-ex>) et id quod amat, conservare et id
	    quod odio habet, destruere conatur
	    (vide <patet-ex id="328">propositionem 28 partis
	    III</patet-ex>). Quod si homines ex ductu rationis viverent,
	    potiretur unusquisque (per <patet-ex id="435c1">corollarium
	    I propositionis 35 hujus</patet-ex>) hoc suo jure absque
	    ullo alterius damno. Sed quia affectibus sunt obnoxii (per
	    <patet-ex id="404c">corollarium propositionis 4
	      hujus</patet-ex>) qui potentiam seu virtutem humanam longe
	      superant (per <patet-ex id="406">propositionem 6
	      hujus</patet-ex>) ideo sæpe diversi trahuntur (per
	    <patet-ex id="433">propositionem 33 hujus</patet-ex>) atque
	    sibi invicem sunt contrarii
	    (per <patet-ex id="434">propositionem 34 hujus</patet-ex>)
	    mutuo dum auxilio indigent
	    (per <patet-ex id="435sc">scholium propositionis 35
	    hujus</patet-ex>). Ut igitur homines concorditer vivere et
	    sibi auxilio esse possint, necesse est ut jure suo naturali
	    cedant et se invicem securos reddant se nihil acturos quod
	    possit in alterius damnum cedere. Qua autem ratione hoc
	    fieri possit ut scilicet homines qui affectibus necessario
	    sunt obnoxii (per <patet-ex id="404c">corollarium
	    propositionis 4 hujus</patet-ex>) atque inconstantes et
	    varii (per <patet-ex id="433">propositionem 33
	    hujus</patet-ex>) possint se invicem securos reddere et
	    fidem invicem habere, patet
	    ex <patet-ex id="407">propositione 7 hujus partis</patet-ex>
	    et <patet-ex id="339">propositione 39 partis
	    III</patet-ex>. Nempe quod nullus affectus coerceri potest
	    nisi affectu fortiore et contrario affectui coercendo et
	    quod unusquisque ab inferendo damno abstinet timore majoris
	    damni. Hac igitur lege societas firmari poterit si modo ipsa
	    sibi vindicet jus quod unusquisque habet sese vindicandi et
	    de bono et malo judicandi quæque adeo potestatem habeat
	    communem vivendi rationem præscribendi legesque ferendi
	    easque non ratione quæ affectus coercere nequit (per
	    <patet-ex id="417sc">scholium propositionis 17
	      hujus</patet-ex>) sed minis firmandi. Hæc autem societas
	      legibus et potestate sese conservandi firmata civitas
	      appellatur et qui ipsius jure defenduntur, cives; ex
	      quibus facile intelligimus nihil in statu naturali dari
	      quod ex omnium consensu bonum aut malum sit quandoquidem
	      unusquisque qui in statu est naturali suæ tantummodo
	      utilitati consulit et ex suo ingenio et quatenus suæ
	      utilitatis tantum habet rationem quid bonum quidve malum
	      sit, decernit et nemini nisi sibi soli obtemperare lege
	      ulla tenetur atque adeo in statu naturali peccatum concipi
	      nequit. At quidem in statu civili ubi et communi consensu
	      decernitur quid bonum quidve malum sit et unusquisque
	      civitati obtemperare tenetur. Est itaque peccatum nihil
	      aliud quam inobedientia quæ propterea solo civitatis jure
	      punitur et contra obedientia civi meritum ducitur quia eo
	      ipso dignus judicatur qui civitatis commodis
	      gaudeat. Deinde in statu naturali nemo ex communi consensu
	      alicujus rei est dominus nec in Natura aliquid datur quod
	      possit dici hujus hominis esse et non illius sed omnia
	      omnium sunt ac proinde in statu naturali nulla potest
	      concipi voluntas unicuique suum tribuendi aut alicui id
	      quod ejus sit eripiendi hoc est in statu naturali nihil
	      fit quod justum aut injustum possit dici; at quidem in
	      statu civili ubi ex communi consensu decernitur quid hujus
	      quidve illius sit. Ex quibus apparet justum et injustum,
	      peccatum et meritum notiones esse extrinsecas, non autem
	      attributa quæ mentis naturam explicent. Sed de his
	      satis.</p>
	</verba>
      </entitas>
    </entitas>


    <entitas typus="propositio" numerus="38" id="438">
      <verba>
	<p>Id quod corpus humanum ita disponit ut pluribus modis possit
	  affici vel quod idem aptum reddit ad corpora externa pluribus
	  modis afficiendum, homini est utile et eo utilius quo corpus
	  ab eo aptius redditur ut pluribus modis afficiatur aliaque
	  corpora afficiat et contra id noxium est quod corpus ad hæc
	  minus aptum reddit.</p>
      </verba>

      <entitas typus="demonstratio" id="438d">
	<verba>
	  <p>Quo corpus ad hæc aptius redditur, eo mens aptior ad
	    percipiendum redditur (per <patet-ex id="214">propositionem
	    14 partis II</patet-ex>) adeoque id quod corpus hac ratione
	    disponit aptumque ad hæc reddit, est necessario bonum seu
	    utile (per <patet-ex id="426">propositiones 26</patet-ex> et
	    <patet-ex id="427">27 hujus</patet-ex>) et eo utilius quo
	    corpus ad hæc aptius potest reddere et contra
	    (per <patet-ex id="214">eandem propositionem 14 partis
	    II</patet-ex> inversam et <patet-ex id="426">propositiones
	    26</patet-ex> et <patet-ex id="427">27 hujus</patet-ex>)
	    noxium si corpus ad hæc minus aptum reddat. Q.E.D.</p>
	</verba>
      </entitas>
    </entitas>


    <entitas typus="propositio" numerus="39" id="439">
      <verba>
	<p>Quæ efficiunt ut motus et quietis ratio quam corporis humani
	  partes ad invicem habent, conservetur, bona sunt et ea contra
	  mala quæ efficiunt ut corporis humani partes aliam ad invicem
	  motus et quietis habeant rationem.</p>
      </verba>

      <entitas typus="demonstratio" id="439d">
	<verba>
	  <p>Corpus humanum indiget ut conservetur plurimis aliis
	    corporibus (per <patet-ex id="213p4">postulatum 4 partis
	    II</patet-ex>). At id quod formam humani corporis
	    constituit, in hoc consistit quod ejus partes motus suos
	    certa quadam ratione sibi invicem communicent (per
	    <patet-ex id="213def">definitionem ante lemma 4, quam vide
	      post propositionem 13 partis II</patet-ex>). Ergo quæ
	      efficiunt ut motus et quietis ratio quam corporis humani
	      partes ad invicem habent, conservetur, eadem humani
	      corporis formam conservant et consequenter efficiunt
	      (per <patet-ex id="213p3">postulata 3</patet-ex>
	      et <patet-ex id="213p6">6 partis II</patet-ex>) ut corpus
	      humanum multis modis affici et ut idem corpora externa
	      multis modis afficere possit adeoque
	      (per <patet-ex id="438">propositionem
	      præcedentem</patet-ex>) bona sunt. Deinde quæ efficiunt ut
	      corporis humani partes aliam motus et quietis rationem
	      obtineant, eadem (per <patet-ex id="213def">eandem
	      definitionem partis II</patet-ex>) efficiunt ut corpus
	      humanum aliam formam induat hoc est (ut per se notum et in
	      fine <patet-ex id="4pr">præfationis hujus
	      partis</patet-ex> monuimus) ut corpus humanum destruatur
	      et consequenter ut omnino ineptum reddatur ne possit
	      pluribus modis affici ac proinde
	      (per <patet-ex id="438">propositionem
	      præcedentem</patet-ex>) mala sunt. Q.E.D.</p>
	</verba>
      </entitas>

      <entitas typus="scholium" id="439sc">
	<verba>
	  <p>Quantum hæc menti obesse vel prodesse possunt in quinta
	    parte explicabitur. Sed hic notandum quod corpus tum mortem
	    obire intelligam quando ejus partes ita disponuntur ut aliam
	    motus et quietis rationem ad invicem obtineant. Nam negare
	    non audeo corpus humanum retenta sanguinis circulatione et
	    aliis propter quæ corpus vivere existimatur, posse
	    nihilominus in aliam naturam a sua prorsus diversam
	    mutari. Nam nulla ratio me cogit ut statuam corpus non mori
	    nisi mutetur in cadaver; quin ipsa experientia aliud suadere
	    videtur. Fit namque aliquando ut homo tales patiatur
	    mutationes ut non facile eundem illum esse dixerim, ut de
	    quodam hispano poeta narrare audivi qui morbo correptus
	    fuerat et quamvis ex eo convaluerit, mansit tamen præteritæ
	    suæ vitæ tam oblitus ut fabulas et trag&oelig;dias quas
	    fecerat suas non crediderit esse et sane pro infante adulto
	    haberi potuisset si vernaculæ etiam linguæ fuisset
	    oblitus. Et si hoc incredibile videtur, quid de infantibus
	    dicemus? Quorum naturam homo provectæ ætatis a sua tam
	    diversam esse credit ut persuaderi non posset se unquam
	    infantem fuisse nisi ex aliis de se conjecturam faceret. Sed
	    ne superstitiosis materiam suppeditem movendi novas
	    quæstiones, malo hæc in medio relinquere.</p>
	</verba>
      </entitas>
    </entitas>


    <entitas typus="propositio" numerus="40" id="440">
      <verba>
	<p>Quæ ad hominum communem societatem conducunt sive quæ
	  efficiunt ut homines concorditer vivant, utilia sunt et illa
	  contra mala quæ discordiam in civitatem inducunt.</p>
      </verba>

      <entitas typus="demonstratio" id="440d">
	<verba>
	  <p>Nam quæ efficiunt ut homines concorditer vivant, simul
	    efficiunt ut ex ductu rationis vivant
	    (per <patet-ex id="435">propositionem 35 hujus</patet-ex>)
	    atque adeo (per <patet-ex id="426">propositiones
	    26</patet-ex> et <patet-ex id="427">27 hujus</patet-ex>)
	    bona sunt et (per eandem rationem) illa contra mala sunt quæ
	    discordias concitant. Q.E.D.</p>
	</verba>
      </entitas>
    </entitas>


    <entitas typus="propositio" numerus="41" id="441">
      <verba>
	<p>Lætitia directe mala non est sed bona; tristitia autem contra
	  directe est mala.</p>
      </verba>

      <entitas typus="demonstratio" id="441d">
	<verba>
	  <p>Lætitia (per <patet-ex id="311">propositionem 11 partis
	      III</patet-ex> cum <patet-ex id="311sc">ejusdem
	      scholio</patet-ex>) est affectus quo corporis agendi
	      potentia augetur vel juvatur; tristitia autem contra est
	      affectus quo corporis agendi potentia minuitur vel
	      coercetur adeoque (per <patet-ex id="438">propositionem 38
	      hujus</patet-ex>) lætitia directe bona est etc. Q.E.D.</p>
	</verba>
      </entitas>
    </entitas>


    <entitas typus="propositio" numerus="42" id="442">
      <verba>
	<p>Hilaritas excessum habere nequit sed semper bona est et
	  contra melancholia semper mala.</p>
      </verba>

      <entitas typus="demonstratio" id="442d">
	<verba>
	  <p>Hilaritas (vide ejus definitionem
	    in <patet-ex id="311sc">scholio propositionis 11 partis
	    III</patet-ex>) est lætitia quæ quatenus ad corpus refertur,
	    in hoc consistit quod corporis omnes partes pariter sint
	    affectæ hoc est (per <patet-ex id="311">propositionem 11
	    partis III</patet-ex>) quod corporis agendi potentia augetur
	    vel juvatur ita ut omnes ejus partes eandem ad invicem motus
	    et quietis rationem obtineant atque adeo
	    (per <patet-ex id="439">propositionem 39 hujus</patet-ex>)
	    hilaritas semper est bona nec excessum habere potest. At
	    melancholia (cujus etiam definitionem vide
	    in <patet-ex id="311sc">scholio propositionis 11 partis
	    III</patet-ex>) est tristitia quæ quatenus ad corpus
	    refertur, in hoc solo consistit quod corporis agendi
	    potentia absolute minuitur vel coercetur adeoque (per
	    <patet-ex id="438">propositionem 38 hujus</patet-ex>) semper
	    est mala. Q.E.D.</p>
	</verba>
      </entitas>
    </entitas>


    <entitas typus="propositio" numerus="43" id="443">
      <verba>
	<p>Titillatio excessum habere potest et mala esse; dolor autem
	  eatenus potest esse bonus quatenus titillatio seu lætitia est
	  mala.</p>
      </verba>

      <entitas typus="demonstratio" id="443d">
	<verba>
	  <p>Titillatio est lætitia quæ quatenus ad corpus refertur, in
	    hoc consistit quod una vel aliquot ejus partes præ reliquis
	    afficiuntur (vide ejus definitionem
	    in <patet-ex id="311sc">scholio propositionis 11 partis
	    III</patet-ex>) cujus affectus potentia tanta esse potest ut
	    reliquas corporis actiones superet
	    (per <patet-ex id="406">propositionem 6 hujus</patet-ex>)
	    eique pertinaciter adhæreat atque adeo impediat quominus
	    corpus aptum sit ut plurimis aliis modis afficiatur adeoque
	    (per <patet-ex id="438">propositionem 38 hujus</patet-ex>)
	    mala esse potest. Deinde dolor qui contra tristitia est, in
	    se solo consideratus non potest esse bonus (per
	    <patet-ex id="441">propositionem 41 hujus</patet-ex>). Verum
	    quia ejus vis et incrementum definitur potentia causæ
	    externæ cum nostra comparata
	    (per <patet-ex id="405">propositionem 5 hujus</patet-ex>)
	    possumus ergo hujus affectus infinitos virium concipere
	    gradus et modos (per <patet-ex id="403">propositionem 3
	    hujus</patet-ex>) atque adeo eundem talem concipere qui
	    titillationem possit coercere ut excessum non habeat et
	    eatenus (per <patet-ex id="443d">primam partem propositionis
	    hujus</patet-ex>) efficere ne corpus minus aptum reddatur ac
	    proinde eatenus erit bonus. Q.E.D.</p>
	</verba>
      </entitas>
    </entitas>


    <entitas typus="propositio" numerus="44" id="444">
      <verba>
	<p>Amor et cupiditas excessum habere possunt.</p>
      </verba>

      <entitas typus="demonstratio" id="444d">
	<verba>
	  <p>Amor est lætitia (per <patet-ex id="3ad6">definitionem 6
	      affectuum</patet-ex>) concomitante idea causæ externæ;
	      titillatio igitur (per <patet-ex id="311sc">scholium
	      propositionis 11 partis III</patet-ex>) concomitante idea
	      causæ externæ amor est atque adeo amor
	      (per <patet-ex id="443">propositionem
	      præcedentem</patet-ex>) excessum habere potest. Deinde
	      cupiditas eo est major quo affectus ex quo oritur major
	      est (per <patet-ex id="337">propositionem 37 partis
	      III</patet-ex>). Quare ut affectus
	      (per <patet-ex id="406">propositionem 6 hujus</patet-ex>)
	      reliquas hominis actiones superare potest, sic etiam
	      cupiditas quæ ex eodem affectu oritur, reliquas
	      cupiditates superare ac proinde eundem excessum habere
	      poterit quem in præcedenti propositione titillationem
	      habere ostendimus. Q.E.D.</p>
	</verba>
      </entitas>

      <entitas typus="scholium" id="444sc">
	<verba>
	  <p>Hilaritas quam bonam esse dixi, concipitur facilius quam
	    observatur. Nam affectus quibus quotidie conflictamur,
	    referuntur plerumque ad aliquam corporis partem quæ præ
	    reliquis afficitur ac proinde affectus ut plurimum excessum
	    habent et mentem in sola unius objecti contemplatione ita
	    detinent ut de aliis cogitare nequeat et quamvis homines
	    pluribus affectibus obnoxii sint atque adeo rari reperiantur
	    qui semper uno eodemque affectu conflictentur, non desunt
	    tamen quibus unus idemque affectus pertinaciter
	    adhæreat. Videmus enim homines aliquando ab uno objecto ita
	    affici ut quamvis præsens non sit, ipsum tamen coram habere
	    credant, quod quando homini non dormienti accidit, eundem
	    delirare dicimus vel insanire nec minus insanire creduntur
	    qui amore ardent quique noctes atque dies solam amasiam vel
	    meretricem somniant quia risum movere solent. At cum avarus
	    de nulla alia re quam de lucro vel de nummis cogitet et
	    ambitiosus de gloria etc. hi non creduntur delirare quia
	    molesti solent esse et odio digni æstimantur. Sed revera
	    avaritia, ambitio, libido etc. delirii species sunt quamvis
	    inter morbos non numerentur.</p>
	</verba>
      </entitas>
    </entitas>


    <entitas typus="propositio" numerus="45" id="445">
      <verba>
	<p>Odium nunquam potest esse bonum.</p>
      </verba>

      <entitas typus="demonstratio" id="445d">
	<verba>
	  <p>Hominem quem odimus destruere conamur
	    (per <patet-ex id="339">propositionem 39 partis
	    III</patet-ex>) hoc est
	    (per <patet-ex id="437">propositionem 37 hujus</patet-ex>)
	    aliquid conamur quod malum est. Ergo etc. Q.E.D.</p>
	</verba>
      </entitas>

      <entitas typus="scholium" id="445sc">
	<verba>
	  <p>Nota me hic et in sequentibus per odium illud tantum
	    intelligere quod est erga homines.</p>
	</verba>
      </entitas>

      <entitas typus="corollarium" numerus="1" id="445c1">
	<verba>
	  <p>Invidia, irrisio, contemptus, ira, vindicta et reliqui
	    affectus qui ad odium referuntur vel ex eodem oriuntur, mali
	    sunt, quod etiam ex <patet-ex id="339">propositione 39
	    partis III</patet-ex> et <patet-ex id="437">propositione 37
	    hujus</patet-ex> patet.</p>
	</verba>
      </entitas>

      <entitas typus="corollarium" numerus="2" id="445c2">
	<verba>
	  <p>Quicquid ex eo quod odio affecti sumus, appetimus, turpe et
	    in civitate injustum est. Quod etiam patet
	    ex <patet-ex id="339">propositione 39 partis III</patet-ex>
	    et ex definitione turpis et injusti, quas vide
	    in <patet-ex id="437sc1">scholiis propositionis 37
	    hujus</patet-ex>.<patet-ex id="437sc2"/></p>
	</verba>

	<entitas typus="scholium" id="445c2sc">
	  <verba>
	    <p>Inter irrisionem (quam in <patet-ex id="445c1">I
		corollario</patet-ex> malam esse dixi) et risum magnam
		agnosco differentiam. Nam risus ut et jocus mera est
		lætitia adeoque modo excessum non habeat, per se bonus
		est (per <patet-ex id="441">propositionem 41
		hujus</patet-ex>). Nihil profecto nisi torva et tristis
		superstitio delectari prohibet. Nam qui magis decet
		famem et sitim extinguere quam melancholiam expellere?
		Mea hæc est ratio et sic animum induxi meum. Nullum
		numen nec alius nisi invidus mea impotentia et incommodo
		delectatur nec nobis lacrimas, singultus, metum et alia
		hujusmodi quæ animi impotentis sunt signa, virtuti ducit
		sed contra quo majore lætitia afficimur eo ad majorem
		perfectionem transimus hoc est eo nos magis de natura
		divina participare necesse est. Rebus itaque uti et iis
		quantum fieri potest delectari (non quidem ad nauseam
		usque nam hoc delectari non est) viri est
		sapientis. Viri inquam sapientis est moderato et suavi
		cibo et potu se reficere et recreare ut et odoribus,
		plantarum virentium am&oelig;nitate, ornatu, musica,
		ludis exercitatoriis, theatris et aliis hujusmodi quibus
		unusquisque absque ullo alterius damno uti
		potest. Corpus namque humanum ex plurimis diversæ naturæ
		partibus componitur quæ continuo novo alimento indigent
		et vario ut totum corpus ad omnia quæ ex ipsius natura
		sequi possunt, æque aptum sit et consequenter ut mens
		etiam æque apta sit ad plura simul intelligendum. Hoc
		itaque vivendi institutum et cum nostris principiis et
		cum communi praxi optime convenit; quare si quæ alia,
		hæc vivendi ratio optima est et omnibus modis
		commendanda nec opus est de his clarius neque prolixius
		agere.</p>
	  </verba>
	</entitas>
      </entitas>
    </entitas>


    <entitas typus="propositio" numerus="46" id="446">
      <verba>
	<p>Qui ex ductu rationis vivit, quantum potest conatur alterius
	  in ipsum odium, iram, contemptum etc. amore contra sive
	  generositate compensare.</p>
      </verba>

      <entitas typus="demonstratio" id="446d">
	<verba>
	  <p>Omnes odii affectus mali sunt
	    (per <patet-ex id="445c1">corollarium I præcedentis
	    propositionis</patet-ex>) adeoque qui ex ductu rationis
	    vivit, quantum potest conabitur efficere ne odii affectibus
	    conflictetur (per <patet-ex id="419">propositionem 19
	    hujus</patet-ex>) et consequenter
	    (per <patet-ex id="437">propositionem 37 hujus</patet-ex>)
	    conabitur ne etiam alius eosdem patiatur affectus. At odium
	    odio reciproco augetur et amore contra extingui potest (per
	    <patet-ex id="343">propositionem 43 partis III</patet-ex>)
	    ita ut odium in amorem transeat
	    (per <patet-ex id="344">propositionem 44 partis
	    III</patet-ex>). Ergo qui ex ductu rationis vivit, alterius
	    odium etc. amore contra compensare conabitur hoc est
	    generositate (cujus definitionem vide
	    in <patet-ex id="359sc">scholio propositionis 59 partis
	    III</patet-ex>). Q.E.D.</p>
	</verba>
      </entitas>

      <entitas typus="scholium" id="446sc">
	<verba>
	  <p>Qui injurias reciproco odio vindicare vult, misere profecto
	    vivit. At qui contra studet odium amore expugnare, ille sane
	    lætus et secure pugnat; æque facile pluribus hominibus ac
	    uni resistit et fortunæ auxilio quam minime indiget. Quos
	    vero vincit, ii læti cedunt, non quidem ex defectu sed ex
	    incremento virium; quæ omnia adeo clare ex solis amoris et
	    intellectus definitionibus sequuntur ut opus non sit eadem
	    sigillatim demonstrare.</p>
	</verba>
      </entitas>
    </entitas>


    <entitas typus="propositio" numerus="47" id="447">
      <verba>
	<p>Spei et metus affectus non possunt esse per se boni.</p>
      </verba>

      <entitas typus="demonstratio" id="447d">
	<verba>
	  <p>Spei et metus affectus sine tristitia non dantur. Nam metus
	    est (per <patet-ex id="3ad13">13 affectuum
	    definitionem</patet-ex>) tristitia et spes (vide
	    <patet-ex id="3ad13e">explicationem 12 et 13 affectuum
	      definitionum</patet-ex>) non datur sine metu ac proinde
	      (per
	    <patet-ex id="441">propositionem 41 hujus</patet-ex>) hi
	    affectus non possunt esse per se boni sed tantum quatenus
	    lætitiæ excessum coercere possunt
	    (per <patet-ex id="443">propositionem 43 hujus</patet-ex>).
	    Q.E.D.</p>
	</verba>
      </entitas>

      <entitas typus="scholium" id="447sc">
	<verba>
	  <p>Huc accedit quod hi affectus cognitionis defectum et mentis
	    impotentiam indicant et hac de causa etiam securitas,
	    desperatio, gaudium et conscientiæ morsus animi impotentis
	    sunt signa. Nam quamvis securitas et gaudium affectus sint
	    lætitiæ, tristitiam tamen eosdem præcessisse supponunt nempe
	    spem et metum. Quo itaque magis ex ductu rationis vivere
	    conamur eo magis spe minus pendere et metu nosmet liberare
	    et fortunæ quantum possumus imperare conamur nostrasque
	    actiones certo rationis consilio dirigere.</p>
	</verba>
      </entitas>
    </entitas>


    <entitas typus="propositio" numerus="48" id="448">
      <verba>
	<p>Affectus existimationis et despectus semper mali sunt.</p>
      </verba>

      <entitas typus="demonstratio" id="448d">
	<verba>
	  <p>Hi enim affectus (per <patet-ex id="3ad21">21</patet-ex> et
	    <patet-ex id="3ad22">22 affectuum definitiones</patet-ex>)
	    rationi repugnant adeoque
	    (per <patet-ex id="426">propositiones 26</patet-ex>
	    et <patet-ex id="427">27 hujus</patet-ex>) mali
	    sunt. Q.E.D.</p>
	</verba>
      </entitas>
    </entitas>


    <entitas typus="propositio" numerus="49" id="449">
      <verba>
	<p>Existimatio facile hominem qui existimatur superbum
	  reddit.</p>
      </verba>

      <entitas typus="demonstratio" id="449d">
	<verba>
	  <p>Si videmus aliquem de nobis plus justo præ amore sentire,
	    facile gloriabimur (per <patet-ex id="341sc">scholium
	    propositionis 41 partis III</patet-ex>) sive lætitia
	    afficiemur (per <patet-ex id="3ad30">30 affectuum
	    definitionem</patet-ex>) et id boni quod de nobis prædicari
	    audimus, facile credemus
	    (per <patet-ex id="325">propositionem 25 partis
	    III</patet-ex>) atque adeo de nobis præ amore nostri plus
	    justo sentiemus hoc est
	    (per <patet-ex id="3ad28">definitionem 28
	    affectuum</patet-ex>) facile superbiemus. Q.E.D.</p>
	</verba>
      </entitas>
    </entitas>


    <entitas typus="propositio" numerus="50" id="450">
      <verba>
	<p>Commiseratio in homine qui ex ductu rationis vivit, per se
	  mala et inutilis est.</p>
      </verba>

      <entitas typus="demonstratio" id="450d">
	<verba>
	  <p>Commiseratio enim (per <patet-ex id="3ad18">18 affectuum
	      definitionem</patet-ex>) tristitia est ac proinde (per
	    <patet-ex id="441">propositionem 41 hujus</patet-ex>) per se
	    mala; bonum autem quod ex ea sequitur, quod scilicet hominem
	    cujus nos miseret, a miseria liberare conamur (per
	    <patet-ex id="327c3">corollarium III propositionis 27 partis
	      III</patet-ex>) ex solo rationis dictamine facere cupimus
	      (per <patet-ex id="437">propositionem 37 hujus</patet-ex>)
	      nec nisi ex solo rationis dictamine aliquid quod certo
	      scimus bonum esse, agere possumus
	      (per <patet-ex id="427">propositionem 27 hujus</patet-ex>)
	      atque adeo commiseratio in homine qui ex ductu rationis
	      vivit, per se mala est et inutilis. Q.E.D.</p>
	</verba>
      </entitas>

      <entitas typus="corollarium" id="450c">
	<verba>
	  <p>Hinc sequitur quod homo qui ex dictamine rationis vivit,
	    conatur quantum potest efficere ne commiseratione
	    tangatur.</p>
	</verba>
      </entitas>

      <entitas typus="scholium" id="450sc">
	<verba>
	  <p>Qui recte novit omnia ex naturæ divinæ necessitate sequi et
	    secundum æternas naturæ leges et regulas fieri, is sane
	    nihil reperiet quod odio, risu aut contemptu dignum sit nec
	    cujusquam miserebitur sed quantum humana fert virtus,
	    conabitur bene agere ut aiunt et lætari. Huc accedit quod is
	    qui commiserationis affectu facile tangitur et alterius
	    miseria vel lacrimis movetur, sæpe aliquid agit cujus postea
	    ipsum p&oelig;nitet tam quia ex affectu nihil agimus quod
	    certo scimus bonum esse quam quia facile falsis lacrimis
	    decipimur. Atque hic expresse loquor de homine qui ex ductu
	    rationis vivit. Nam qui nec ratione nec commiseratione
	    movetur ut aliis auxilio sit, is recte inhumanus
	    appellatur. Nam (per <patet-ex id="327">propositionem 27
	    partis III</patet-ex>) homini dissimilis esse videtur.</p>
	</verba>
      </entitas>
    </entitas>


    <entitas typus="propositio" numerus="51" id="451">
      <verba>
	<p>Favor rationi non repugnat sed cum eadem convenire et ab
	  eadem oriri potest.</p>
      </verba>

      <entitas typus="demonstratio" id="451d">
	<verba>
	  <p>Est enim favor amor erga illum qui alteri benefecit
	    (per <patet-ex id="3ad19">19 affectuum
	    definitionem</patet-ex>) atque adeo ad mentem referri potest
	    quatenus hæc agere dicitur
	    (per <patet-ex id="359">propositionem 59 partis
	    III</patet-ex>) hoc est
	    (per <patet-ex id="303">propositionem 3 partis
	    III</patet-ex>) quatenus intelligit ac proinde cum ratione
	    convenit etc. Q.E.D.</p>
	</verba>
      </entitas>

      <entitas typus="aliter" id="451a">
        <verba>
          <p>Qui ex ductu rationis vivit, bonum quod sibi appetit alteri
            etiam cupit (per <patet-ex id="437">propositionem 37
            hujus</patet-ex>); quare ex eo quod ipse aliquem videt
            alteri benefacere, ipsius benefaciendi conatus juvatur hoc
            est (per <patet-ex id="311sc">scholium propositionis 11
            partis III</patet-ex>) lætabitur idque (ex hypothesi)
            concomitante idea illius qui alteri benefecit ac proinde
            (per <patet-ex id="3ad19">19 affectuum
            definitionem</patet-ex>) ei favet. Q.E.D.</p>
        </verba>
      </entitas>

      <entitas typus="scholium" id="451sc">
	<verba>
	  <p>Indignatio prout ipsa a nobis definitur
	    (vide <patet-ex id="3ad20">20 affectuum
	    definitionem</patet-ex>) est necessario mala (per
	    <patet-ex id="445">propositionem 45 hujus</patet-ex>) sed
	    notandum quod quando summa potestas desiderio quo tenetur
	    tutandæ pacis, civem punit qui alteri injuriam fecit, eandem
	    civi indignari non dico quia non odio percita ad perdendum
	    civem sed pietate mota eundem punit.</p>
	</verba>
      </entitas>
    </entitas>


    <entitas typus="propositio" numerus="52" id="452">
      <verba>
	<p>Acquiescentia in se ipso ex ratione oriri potest et ea sola
	  acquiescentia quæ ex ratione oritur, summa est quæ potest
	  dari.</p>
      </verba>

      <entitas typus="demonstratio" id="452d">
	<verba>
	  <p>Acquiescentia in se ipso est lætitia orta ex eo quod homo
	    se ipsum suamque agendi potentiam contemplatur
	    (per <patet-ex id="3ad25">25 affectuum
	    definitionem</patet-ex>). At vera hominis agendi potentia
	    seu virtus est ipsa ratio
	    (per <patet-ex id="303">propositionem 3 partis
	    III</patet-ex>) quam homo clare et distincte contemplatur
	    (per <patet-ex id="240">propositiones 40</patet-ex>
	    et <patet-ex id="243">43 partis II</patet-ex>). Ergo
	    acquiescentia in se ipso ex ratione oritur. Deinde nihil
	    homo dum se ipsum contemplatur, clare et distincte sive
	    adæquate percipit nisi ea quæ ex ipsius agendi potentia
	    sequuntur (per <patet-ex id="3d2">definitionem 2 partis
	    III</patet-ex>) hoc est
	    (per <patet-ex id="303">propositionem 3 partis
	    III</patet-ex>) quæ ex ipsius intelligendi potentia
	    sequuntur adeoque ex sola hac contemplatione summa quæ dari
	    potest acquiescentia oritur. Q.E.D.</p>
	</verba>
      </entitas>

      <entitas typus="scholium" id="452sc">
	<verba>
	  <p>Est revera acquiescentia in se ipso summum quod sperare
	    possumus. Nam (ut <patet-ex id="425">propositione 25
	    hujus</patet-ex> ostendimus) nemo suum esse alicujus finis
	    causa conservare conatur et quia hæc acquiescentia magis
	    magisque fovetur et corroboratur laudibus
	    (per <patet-ex id="353c">corollarium propositionis 53 partis
	    III</patet-ex>) et contra
	    (per <patet-ex id="355c1">corollarium propositionis 55
	    partis III</patet-ex>) vituperio magis magisque turbatur,
	    ideo gloria maxime ducimur et vitam cum probro vix ferre
	    possumus.</p>
	</verba>
      </entitas>
    </entitas>


    <entitas typus="propositio" numerus="53" id="453">
      <verba>
	<p>Humilitas virtus non est sive ex ratione non oritur.</p>
      </verba>

      <entitas typus="demonstratio" id="453d">
	<verba>
	  <p>Humilitas est tristitia quæ ex eo oritur quod homo suam
	    impotentiam contemplatur (per <patet-ex id="3ad26">26
	    affectuum definitionem</patet-ex>). Quatenus autem homo se
	    ipsum vera ratione cognoscit eatenus suam essentiam
	    intelligere supponitur hoc est
	    (per <patet-ex id="307">propositionem 7 partis
	    III</patet-ex>) suam potentiam. Quare si homo dum se ipsum
	    contemplatur, aliquam suam impotentiam percipit, id non ex
	    eo est quod se intelligit sed
	    (ut <patet-ex id="355">propositione 55 partis III</patet-ex>
	    ostendimus) ex eo quod ipsius agendi potentia
	    coercetur. Quod si supponamus hominem suam impotentiam
	    concipere ex eo quod aliquid se potentius intelligit cujus
	    cognitione suam agendi potentiam determinat, tum nihil aliud
	    concipimus quam quod homo se ipsum distincte intelligit sive
	    (per <patet-ex id="426">propositionem 26 hujus</patet-ex>)
	    quod ipsius agendi potentia juvatur. Quare humilitas seu
	    tristitia quæ ex eo oritur quod homo suam impotentiam
	    contemplatur, non ex vera contemplatione seu ratione oritur
	    nec virtus sed passio est. Q.E.D.</p>
	</verba>
      </entitas>
    </entitas>


    <entitas typus="propositio" numerus="54" id="454">
      <verba>
	<p>P&oelig;nitentia virtus non est sive ex ratione non oritur
	  sed is quem facti p&oelig;nitet, bis miser seu impotens
	  est.</p>
      </verba>

      <entitas typus="demonstratio" id="454d">
	<verba>
	  <p>Hujus prima pars demonstratur ut præcedens
	    propositio. Secunda autem ex sola hujus affectus definitione
	    (vide <patet-ex id="3ad27">27 affectuum
	    definitionem</patet-ex>) patet. Nam primo prava cupiditate,
	    dein tristitia vinci se patitur.</p>
	</verba>
      </entitas>

      <entitas typus="scholium" id="454sc">
	<verba>
	  <p>Quia homines raro ex dictamine rationis vivunt, ideo hi duo
	    affectus nempe humilitas et p&oelig;nitentia et præter hos
	    spes et metus plus utilitatis quam damni afferunt atque adeo
	    quandoquidem peccandum est, in istam partem potius
	    peccandum. Nam si homines animo impotentes æque omnes
	    superbirent, nullius rei ipsos puderet nec ipsi quicquam
	    metuerent, qui vinculis conjungi constringique possent?
	    Terret vulgus nisi metuat; quare non mirum quod prophetæ qui
	    non paucorum sed communi utilitati consuluerunt, tantopere
	    humilitatem, p&oelig;nitentiam et reverentiam
	    commendaverint. Et revera qui hisce affectibus sunt obnoxii,
	    multo facilius quam alii duci possunt ut tandem ex ductu
	    rationis vivant hoc est ut liberi sint et beatorum vita
	    fruantur.</p>
	</verba>
      </entitas>
    </entitas>


    <entitas typus="propositio" numerus="55" id="455">
      <verba>
	<p>Maxima superbia vel abjectio est maxima sui ignorantia.</p>
      </verba>

      <entitas typus="demonstratio" id="455d">
	<verba>
	  <p>Patet ex <patet-ex id="3ad28">definitionibus 28</patet-ex>
	    et <patet-ex id="3ad29">29 affectuum</patet-ex>.</p>
	</verba>
      </entitas>
    </entitas>


    <entitas typus="propositio" numerus="56" id="456">
      <verba>
	<p>Maxima superbia vel abjectio maximam animi impotentiam
	  indicat.</p>
      </verba>

      <entitas typus="demonstratio" id="456d">
	<verba>
	  <p>Primum virtutis fundamentum est suum esse conservare (per
	    <patet-ex id="422c">corollarium propositionis 22
	      hujus</patet-ex>) idque ex ductu rationis
	      (per <patet-ex id="424">propositionem 24
	      hujus</patet-ex>). Qui igitur se ipsum ignorat, omnium
	      virtutum fundamentum et consequenter omnes virtutes
	      ignorat. Deinde ex virtute agere nihil aliud est quam ex
	      ductu rationis agere (per <patet-ex id="424">propositionem
	      24 hujus</patet-ex>) et qui ex ductu rationis agit, scire
	      necessario debet se ex ductu rationis agere (per
	    <patet-ex id="243">propositionem 43 partis II</patet-ex>);
	    qui itaque se ipsum et consequenter (ut jam jam ostendimus)
	    omnes virtutes maxime ignorat, is minime ex virtute agit hoc
	    est (ut ex <patet-ex id="4d8">definitione 8 hujus</patet-ex>
	    patet) maxime animo est impotens atque adeo (per
	    <patet-ex id="455">propositionem præcedentem</patet-ex>)
	    maxima superbia vel abjectio maximam animi impotentiam
	    indicat. Q.E.D.</p>
	</verba>
      </entitas>

      <entitas typus="corollarium" id="456c">
	<verba>
	  <p>Hinc clare sequitur superbos et abjectos maxime affectibus
	    esse obnoxios.</p>
	</verba>
      </entitas>

      <entitas typus="scholium" id="456sc">
	<verba>
	  <p>Abjectio tamen facilius corrigi potest quam superbia
	    quandoquidem hæc lætitiæ, illa autem tristitiæ est affectus
	    atque adeo (per <patet-ex id="418">propositionem 18
	    hujus</patet-ex>) hæc illa fortior est.</p>
	</verba>
      </entitas>
    </entitas>


    <entitas typus="propositio" numerus="57" id="457">
      <verba>
	<p>Superbus parasitorum seu adulatorum præsentiam amat,
	  generosorum autem odit.</p>
      </verba>

      <entitas typus="demonstratio" id="457d">
	<verba>
	  <p>Superbia est lætitia orta ex eo quod homo de se plus justo
	    sentit (per <patet-ex id="3ad28">definitiones 28</patet-ex>
	    et <patet-ex id="3ad6">6 affectuum</patet-ex>) quam
	    opinionem homo superbus quantum potest fovere conabitur
	    (vide <patet-ex id="313sc">scholium propositionis 13 partis
	    III</patet-ex>) adeoque superbi parasitorum vel adulatorum
	    (horum definitiones omisi quia nimis noti sunt) præsentiam
	    amabunt et generosorum qui de ipsis ut par est, sentiunt,
	    fugient. Q.E.D.</p>
	</verba>
      </entitas>

      <entitas typus="scholium" id="457sc">
	<verba>
	  <p>Nimis longum foret hic omnia superbiæ mala enumerare
	    quandoquidem omnibus affectibus obnoxii sunt superbi sed
	    nullis minus quam affectibus amoris et misericordiæ. Sed hic
	    minime tacendum est quod ille etiam superbus vocetur qui de
	    reliquis minus justo sentit atque adeo hoc sensu superbia
	    definienda est quod sit lætitia orta ex falsa opinione quod
	    homo se supra reliquos esse putat. Et abjectio huic superbiæ
	    contraria definienda esset tristitia orta ex falsa opinione
	    quod homo se infra reliquos esse credit. At hoc posito
	    facile concipimus superbum necessario esse invidum (vide
	    <patet-ex id="355sc">scholium propositionis 55 partis
	      III</patet-ex>) et eos maxime odio habere qui maxime ob
	      virtutes laudantur nec facile eorum odium amore aut
	      beneficio vinci (vide <patet-ex id="341sc">scholium
	      propositionis 41 partis III</patet-ex>) et eorum
	      tantummodo præsentia delectari qui animo ejus impotenti
	      morem gerunt et ex stulto insanum faciunt.</p>

	  <p>Abjectio quamvis superbiæ sit contraria, est tamen abjectus
	    superbo proximus. Nam quandoquidem ejus tristitia ex eo
	    oritur quod suam impotentiam ex aliorum potentia seu virtute
	    judicat, levabitur ergo ejus tristitia hoc est lætabitur si
	    ejus imaginatio in alienis vitiis contemplandis occupetur,
	    unde illud proverbium natum : solamen miseris socios
	    habuisse malorum; et contra eo magis contristabitur quo se
	    magis infra reliquos esse crediderit; unde fit ut nulli
	    magis ad invidiam sint proni quam abjecti et ut isti maxime
	    hominum facta observare conentur ad carpendum magis quam ad
	    eadem corrigendum et ut tandem solam abjectionem laudent
	    eaque glorientur sed ita ut tamen abjecti videantur. Atque
	    hæc ex hoc affectu tam necessario sequuntur quam ex natura
	    trianguli quod ejus tres anguli æquales sint duobus rectis
	    et jam dixi me hos et similes affectus malos vocare quatenus
	    ad solam humanam utilitatem attendo. Sed naturæ leges
	    communem naturæ ordinem cujus homo pars est, respiciunt;
	    quod hic in transitu monere volui ne quis putaret me hic
	    hominum vitia et absurda facta narrare, non autem rerum
	    naturam et proprietates demonstrare voluisse. Nam ut in
	    <patet-ex id="3pr">præfatione partis tertiæ</patet-ex> dixi,
	    humanos affectus eorumque proprietates perinde considero ac
	    reliqua naturalia. Et sane humani affectus si non humanam,
	    naturæ saltem potentiam et artificium non minus indicant
	    quam multa alia quæ admiramur quorumque contemplatione
	    delectamur. Sed pergo de affectibus ea notare quæ hominibus
	    utilitatem adferunt vel quæ iisdem damnum inferunt.</p>
	</verba>
      </entitas>
    </entitas>


    <entitas typus="propositio" numerus="58" id="458">
      <verba>
	<p>Gloria rationi non repugnat sed ab ea oriri potest.</p>
      </verba>

      <entitas typus="demonstratio" id="458d">
	<verba>
	  <p>Patet ex <patet-ex id="3ad30">30 affectuum
	      definitione</patet-ex> et ex definitione honesti, quam
	      vide in <patet-ex id="437sc1">scholio I propositionis 37
	      hujus</patet-ex>.</p>
	</verba>
      </entitas>

      <entitas typus="scholium" id="458sc">
	<verba>
	  <p>Vana quæ dicitur gloria est acquiescentia in se ipso quæ
	    sola vulgi opinione fovetur eaque cessante cessat ipsa
	    acquiescentia hoc est (per <patet-ex id="452sc">scholium
	    propositionis 52 hujus</patet-ex>) summum bonum quod
	    unusquisque amat; unde fit ut qui vulgi opinione gloriatur,
	    quotidiana cura anxius nitatur, faciat, experiatur ut famam
	    conservet. Est namque vulgus varius et inconstans atque adeo
	    nisi conservetur fama, cito abolescit; imo quia omnes vulgi
	    captare applausus cupiunt, facile unusquisque alterius famam
	    reprimit, ex quo quandoquidem de summo quod æstimatur bono
	    certatur, ingens libido oritur se invicem quocunque modo
	    opprimendi et qui tandem victor evadit, gloriatur magis quod
	    alteri obfuit quam quod sibi profuit. Est igitur hæc gloria
	    seu acquiescentia revera vana quia nulla est.</p>

	  <p>Quæ de pudore notanda sunt, colliguntur facile ex iis quæ
	    de misericordia et p&oelig;nitentia diximus. Hoc tantum addo
	    quod ut commiseratio sic etiam pudor quamvis non sit virtus,
	    bonus tamen est quatenus indicat homini qui pudore
	    suffunditur, cupiditatem inesse honeste vivendi, sicut dolor
	    qui eatenus bonus dicitur quatenus indicat partem læsam
	    nondum esse putrefactam; quare quamvis homo quem facti
	    alicujus pudet, revera sit tristis, est tamen perfectior
	    impudenti qui nullam habet honeste vivendi
	    cupiditatem. Atque hæc sunt quæ de affectibus lætitiæ et
	    tristitiæ notare susceperam. Ad cupiditates quod attinet, hæ
	    sane bonæ aut malæ sunt quatenus ex bonis aut malis
	    affectibus oriuntur. Sed omnes revera quatenus ex affectibus
	    qui passiones sunt in nobis ingenerantur, cæcæ sunt (ut
	    facile colligitur ex iis quæ in <patet-ex id="444sc">scholio
	    propositionis 44 hujus</patet-ex> diximus) nec ullius usus
	    essent si homines facile duci possent ut ex solo rationis
	    dictamine viverent, ut jam paucis ostendam.</p>
	</verba>
      </entitas>
    </entitas>


    <entitas typus="propositio" numerus="59" id="459">
      <verba>
	<p>Ad omnes actiones ad quas ex affectu qui passio est,
	  determinamur, possumus absque eo a ratione determinari.</p>
      </verba>

      <entitas typus="demonstratio" id="459d">
	<verba>
	  <p>Ex ratione agere nihil aliud est
	    (per <patet-ex id="303">propositionem 3</patet-ex> et
	    <patet-ex id="3d2">definitionem 2 partis III</patet-ex>)
	    quam ea agere quæ ex necessitate nostræ naturæ in se sola
	    consideratæ sequuntur. At tristitia eatenus mala est
	    quatenus hanc agendi potentiam minuit vel coercet (per
	    <patet-ex id="441">propositionem 41 hujus</patet-ex>); ergo
	    ex hoc affectu ad nullam actionem possumus determinari quam
	    non possemus agere si ratione duceremur. Præterea lætitia
	    eatenus mala est quatenus impedit quominus homo ad agendum
	    sit aptus (per <patet-ex id="441">propositiones
	    41</patet-ex> et <patet-ex id="443">43 hujus</patet-ex>)
	    atque adeo eatenus etiam ad nullam actionem determinari
	    possumus quam non possemus agere si ratione
	    duceremur. Denique quatenus lætitia bona est eatenus cum
	    ratione convenit (consistit enim in eo quod hominis agendi
	    potentia augetur vel juvatur) nec passio est nisi quatenus
	    hominis agendi potentia non eo usque augetur ut se suasque
	    actiones adæquate concipiat
	    (per <patet-ex id="303">propositionem 3 partis
	    III</patet-ex> cum <patet-ex id="303sc">ejus
	    scholio</patet-ex>). Quare si homo lætitia affectus ad
	    tantam perfectionem duceretur ut se suasque actiones
	    adæquate conciperet, ad easdem actiones ad quas jam ex
	    affectibus qui passiones sunt, determinatur, aptus, imo
	    aptior esset. At omnes affectus ad lætitiam, tristitiam vel
	    cupiditatem referuntur
	    (vide <patet-ex id="3ad4e">explicationem quartæ affectuum
	    definitionis</patet-ex>) et cupiditas
	    (per <patet-ex id="3ad1">1 affectuum
	    definitionem</patet-ex>) nihil aliud est quam ipse agendi
	    conatus; ergo ad omnes actiones ad quas ex affectu qui
	    passio est, determinamur, possumus absque eo sola ratione
	    duci. Q.E.D.</p>
	</verba>
      </entitas>

      <entitas typus="aliter" id="459a">
	<verba>
	  <p>Actio quæcunque eatenus dicitur mala quatenus ex eo oritur
	    quod odio aut aliquo malo affectu affecti sumus (vide
	    <patet-ex id="445c1">corollarium I propositionis 45
	      hujus</patet-ex>). At nulla actio in se sola considerata
	      bona aut mala est (ut in <patet-ex id="4pr">præfatione
	      hujus</patet-ex> ostendimus) sed una eademque actio jam
	      bona jam mala est; ergo ad eandem actionem quæ jam mala
	      est sive quæ ex aliquo malo affectu oritur, ratione duci
	      possumus (per <patet-ex id="419">propositionem 19
	      hujus</patet-ex>). Q.E.D.</p>
	</verba>
      </entitas>

      <entitas typus="scholium" id="459sc">
	<verba>
	  <p>Explicantur hæc clarius exemplo. Nempe verberandi actio
	    quatenus physice consideratur et ad hoc tantum attendimus
	    quod homo brachium tollit, manum claudit totumque brachium
	    vi deorsum movet, virtus est quæ ex corporis humani fabrica
	    concipitur. Si itaque homo ira vel odio commotus
	    determinatur ad claudendam manum vel brachium movendum, id
	    ut in parte secunda ostendimus, fit quia una eademque actio
	    potest jungi quibuscunque rerum imaginibus atque adeo tam ex
	    iis imaginibus rerum quas confuse quam quas clare et
	    distincte concipimus, ad unam eandemque actionem determinari
	    possumus. Apparet itaque quod omnis cupiditas quæ ex affectu
	    qui passio est, oritur, nullius esset usus si homines
	    ratione duci possent. Videamus jam cur cupiditas quæ ex
	    affectu qui passio est, oritur, cæca a nobis appellatur.</p>
	</verba>
      </entitas>
    </entitas>


    <entitas typus="propositio" numerus="60" id="460">
      <verba>
	<p>Cupiditas quæ oritur ex lætitia vel tristitia quæ ad unam vel
	  ad aliquot, non autem ad omnes corporis partes refertur,
	  rationem utilitatis totius hominis non habet.</p>
      </verba>

      <entitas typus="demonstratio" id="460d">
	<verba>
	  <p>Ponatur exempli gratia corporis pars A vi alicujus causæ
	    externæ ita corroborari ut reliquis prævaleat (per
	    <patet-ex id="406">propositionem 6 hujus</patet-ex>); hæc
	    pars vires suas amittere propterea non conabitur ut reliquæ
	    corporis partes suo fungantur officio. Deberet enim vim seu
	    potentiam habere vires suas amittendi, quod (per
	    <patet-ex id="306">propositionem 6 partis III</patet-ex>)
	    est absurdum. Conabitur itaque illa pars et consequenter
	    (per <patet-ex id="307">propositiones 7</patet-ex>
	    et <patet-ex id="312">12 partis III</patet-ex>) mens etiam
	    illum statum conservare adeoque cupiditas quæ ex tali
	    affectu lætitiæ oritur, rationem totius non habet. Quod si
	    contra supponatur pars A coerceri ut reliquæ prævaleant,
	    eodem modo demonstratur quod nec cupiditas quæ ex tristitia
	    oritur, rationem totius habeat. Q.E.D.</p>
	</verba>
      </entitas>

      <entitas typus="scholium" id="460sc">
	<verba>
	  <p>Cum itaque lætitia plerumque
	    (per <patet-ex id="444sc">scholium propositionis 44
	    hujus</patet-ex>) ad unam corporis partem referatur, cupimus
	    ergo plerumque nostrum esse conservare nulla habita ratione
	    integræ nostræ valetudinis : ad quod accedit quod
	    cupiditates quibus maxime tenemur
	    (per <patet-ex id="409c">corollarium propositionis 9
	    hujus</patet-ex>) temporis tantum præsentis, non autem
	    futuri habent rationem.</p>
	</verba>
      </entitas>
    </entitas>


    <entitas typus="propositio" numerus="61" id="461">
      <verba>
	<p>Cupiditas quæ ex ratione oritur, excessum habere nequit.</p>
      </verba>

      <entitas typus="demonstratio" id="461d">
	<verba>
	  <p>Cupiditas (per <patet-ex id="3ad1">1 affectuum
	      definitionem</patet-ex>) absolute considerata est ipsa
	      hominis essentia quatenus quocunque modo determinata
	      concipitur ad aliquid agendum adeoque cupiditas quæ ex
	      ratione oritur hoc est
	      (per <patet-ex id="303">propositionem 3 partis
	      III</patet-ex>) quæ in nobis ingeneratur quatenus agimus,
	      est ipsa hominis essentia seu natura quatenus determinata
	      concipitur ad agendum ea quæ per solam hominis essentiam
	      adæquate concipiuntur (per <patet-ex id="3d2">definitionem
	      2 partis III</patet-ex>) : si itaque hæc cupiditas
	      excessum habere posset, posset ergo humana natura in se
	      sola considerata se ipsam excedere sive plus posset quam
	      potest, quod manifesta est contradictio ac proinde hæc
	      cupiditas excessum habere nequit. Q.E.D.</p>
	</verba>
      </entitas>
    </entitas>


    <entitas typus="propositio" numerus="62" id="462">
      <verba>
	<p>Quatenus mens ex rationis dictamine res concipit, æque
	  afficitur sive idea sit rei futuræ vel præteritæ sive
	  præsentis.</p>
      </verba>

      <entitas typus="demonstratio" id="462d">
	<verba>
	  <p>Quicquid mens ducente ratione concipit, id omne sub eadem
	    æternitatis seu necessitatis specie concipit (per
	    <patet-ex id="244c2">corollarium II propositionis 44 partis
	      II</patet-ex>) eademque certitudine afficitur (per
	    <patet-ex id="243">propositionem 43 partis II</patet-ex> et
	    <patet-ex id="243sc">ejus scholium</patet-ex>). Quare sive
	    idea sit rei futuræ vel præteritæ sive præsentis, mens eadem
	    necessitate rem concipit eademque certitudine afficitur et
	    sive idea sit rei futuræ vel præteritæ sive præsentis, erit
	    nihilominus æque vera (per <patet-ex id="241">propositionem
	    41 partis II</patet-ex>) hoc est
	    (per <patet-ex id="2d4">definitionem 4 partis II</patet-ex>)
	    habebit nihilominus semper easdem ideæ adæquatæ proprietates
	    atque adeo quatenus mens ex rationis dictamine res concipit,
	    eodem modo afficitur sive idea sit rei futuræ vel præteritæ
	    sive præsentis. Q.E.D.</p>
	</verba>
      </entitas>

      <entitas typus="scholium" id="462sc">
	<verba>
	  <p>Si nos de rerum duratione adæquatam cognitionem habere
	    earumque existendi tempora ratione determinare possemus,
	    eodem affectu res futuras ac præsentes contemplaremur et
	    bonum quod mens ut futurum conciperet, perinde ac præsens
	    appeteret et consequenter bonum præsens minus pro majore
	    bono futuro necessario negligeret et quod in præsenti bonum
	    esset sed causa futuri alicujus mali, minime appeteret, ut
	    mox demonstrabimus. Sed nos de duratione rerum (per
	    <patet-ex id="231">propositionem 31 partis II</patet-ex>)
	    non nisi admodum inadæquatam cognitionem habere possumus et
	    rerum existendi tempora (per <patet-ex id="244sc">scholium
	    propositionis 44 partis II</patet-ex>) sola imaginatione
	    determinamus quæ non æque afficitur imagine rei præsentis ac
	    futuræ; unde fit ut vera boni et mali cognitio quam habemus
	    non nisi abstracta sive universalis sit et judicium quod de
	    rerum ordine et causarum nexu facimus ut determinare
	    possimus quid nobis in præsenti bonum aut malum sit, sit
	    potius imaginarium quam reale atque adeo mirum non est si
	    cupiditas quæ ex boni et mali cognitione quatenus hæc
	    futurum prospicit, oritur, facilius rerum cupiditate quæ in
	    præsentia suaves sunt, coerceri potest, de quo vide
	    <patet-ex id="416">propositionem 16 hujus
	      partis</patet-ex>.</p>
	</verba>
      </entitas>
    </entitas>


    <entitas typus="propositio" numerus="63" id="463">
      <verba>
	<p>Qui metu ducitur et bonum ut malum vitet, agit, is ratione
	  non ducitur.</p>
      </verba>

      <entitas typus="demonstratio" id="463d">
	<verba>
	  <p>Omnes affectus qui ad mentem quatenus agit hoc est (per
	    <patet-ex id="303">propositionem 3 partis III</patet-ex>)
	    qui ad rationem referuntur, nulli alii sunt quam affectus
	    lætitiæ et cupiditatis (per <patet-ex id="359">propositionem
	    59 partis III</patet-ex>) atque adeo
	    (per <patet-ex id="3ad13">13 affectuum
	    definitionem</patet-ex>) qui metu ducitur et bonum timore
	    mali agit, is ratione non ducitur. Q.E.D.</p>
	</verba>
      </entitas>

      <entitas typus="scholium" id="463sc">
	<verba>
	  <p>Superstitiosi qui vitia exprobrare magis quam virtutes
	    docere norunt et qui homines non ratione ducere sed metu ita
	    continere student ut malum potius fugiant quam virtutes
	    ament, nil aliud intendunt quam ut reliqui æque ac ipsi
	    fiant miseri et ideo non mirum si plerumque molesti et
	    odiosi sint hominibus.</p>
	</verba>
      </entitas>

      <entitas typus="corollarium" id="463c">
	<verba>
	  <p>Cupiditate quæ ex ratione oritur, bonum directe sequimur et
	    malum indirecte fugimus.</p>
	</verba>

	<entitas typus="demonstratio" id="463cd">
	  <verba>
	    <p>Nam cupiditas quæ ex ratione oritur, ex solo lætitiæ
	      affectu quæ passio non est, oriri potest (per
	      <patet-ex id="359">propositionem 59 partis III</patet-ex>)
	      hoc est ex lætitia quæ excessum habere nequit (per
	      <patet-ex id="461">propositionem 61 hujus</patet-ex>) non
	      autem ex tristitia ac proinde hæc cupiditas (per
	      <patet-ex id="408">propositionem 8 hujus</patet-ex>) ex
	      cognitione boni, non autem mali oritur atque adeo ex ductu
	      rationis bonum directe appetimus et eatenus tantum malum
	      fugimus. Q.E.D.</p>
	  </verba>
	</entitas>

	<entitas typus="scholium" id="463csc">
	  <verba>
	    <p>Explicatur hoc corollarium exemplo ægri et sani. Comedit
	      æger id quod aversatur timore mortis; sanus autem cibo
	      gaudet et vita sic melius fruitur quam si mortem timeret
	      eamque directe vitare cuperet. Sic judex qui non odio aut
	      ira etc. sed solo amore salutis publicæ reum mortis
	      damnat, sola ratione ducitur.</p>
	  </verba>
	</entitas>
      </entitas>
    </entitas>


    <entitas typus="propositio" numerus="64" id="464">
      <verba>
	<p>Cognitio mali cognitio est inadæquata.</p>
      </verba>

      <entitas typus="demonstratio" id="464d">
	<verba>
	  <p>Cognitio mali (per <patet-ex id="408">propositionem 8
	      hujus</patet-ex>) est ipsa tristitia quatenus ejusdem
	      sumus conscii. Tristitia autem est transitio ad minorem
	      perfectionem (per <patet-ex id="3ad3">3 affectuum
	      definitionem</patet-ex>) quæ propterea per ipsam hominis
	      essentiam intelligi nequit
	      (per <patet-ex id="306">propositiones 6</patet-ex>
	      et <patet-ex id="307">7 partis III</patet-ex>) ac proinde
	      (per <patet-ex id="3d2">definitionem 2 partis
	      III</patet-ex>) passio est quæ
	      (per <patet-ex id="303">propositionem 3 partis
	      III</patet-ex>) ab ideis inadæquatis pendet et
	      consequenter (per <patet-ex id="229">propositionem 29
	      partis II</patet-ex>) ejus cognitio nempe mali cognitio
	      est inadæquata. Q.E.D.</p>
	</verba>
      </entitas>

      <entitas typus="corollarium" id="464c">
	<verba>
	  <p>Hinc sequitur quod si mens humana non nisi adæquatas
	    haberet ideas, nullam mali formaret notionem.</p>
	</verba>
      </entitas>
    </entitas>


    <entitas typus="propositio" numerus="65" id="465">
      <verba>
	<p>De duobus bonis majus et de duobus malis minus ex rationis
	  ductu sequemur.</p>
      </verba>

      <entitas typus="demonstratio" id="465d">
	<verba>
	  <p>Bonum quod impedit quominus majore bono fruamur, est revera
	    malum; malum enim et bonum (ut
	    in <patet-ex id="4pr">præfatione hujus</patet-ex>
	    ostendimus) de rebus dicitur quatenus easdem ad invicem
	    comparamus et (per eandem rationem) malum minus revera bonum
	    est; quare (per <patet-ex id="463c">corollarium
	    propositionis 63 hujus</patet-ex>) ex rationis ductu bonum
	    tantum majus et malum minus appetemus seu
	    sequemur. Q.E.D.</p>
	</verba>
      </entitas>

      <entitas typus="corollarium" id="465c">
	<verba>
	  <p>Malum minus pro majore bono ex rationis ductu sequemur et
	    bonum minus quod causa est majoris mali, negligemus. Nam
	    malum quod hic dicitur minus, revera bonum est et bonum
	    contra malum; quare (per <patet-ex id="463c">corollarium
	    propositionis 63 hujus</patet-ex>) illud appetemus et hoc
	    negligemus. Q.E.D.</p>
	</verba>
      </entitas>
    </entitas>


    <entitas typus="propositio" numerus="66" id="466">
      <verba>
	<p>Bonum majus futurum præ minore præsenti et malum præsens
	  minus præ majore futuro ex rationis ductu appetemus.</p>
      </verba>

      <entitas typus="demonstratio" id="466d">
	<verba>
	  <p>Si mens rei futuræ adæquatam posset habere cognitionem,
	    eodem affectu erga rem futuram ac erga præsentem afficeretur
	    (per <patet-ex id="462">propositionem 62 hujus</patet-ex>);
	    quare quatenus ad ipsam rationem attendimus, ut in hac
	    propositione nos facere supponimus, res eadem est sive majus
	    bonum vel malum futurum sive præsens supponatur ac proinde
	    (per <patet-ex id="465">propositionem 65 hujus</patet-ex>)
	    bonum futurum majus præ minore præsenti
	    etc. appetemus. Q.E.D.</p>
	</verba>
      </entitas>

      <entitas typus="corollarium" id="466c">
	<verba>
	  <p>Malum præsens minus quod est causa majoris futuri boni, ex
	    rationis ductu appetemus et bonum præsens minus quod causa
	    est majoris futuri mali, negligemus. Hoc corollarium se
	    habet ad <patet-ex id="466">præcedentem
	    propositionem</patet-ex> ut <patet-ex id="465c">corollarium
	    propositionis 65</patet-ex> ad <patet-ex id="465">ipsam
	    propositionem 65</patet-ex>.</p>
	</verba>
      </entitas>

      <entitas typus="scholium" id="466sc">
	<verba>
	  <p>Si igitur hæc cum iis conferantur quæ in hac parte usque
	    ad<patet-ex
	    id="401"/><patet-ex
	    id="402"/><patet-ex
	    id="403"/><patet-ex
	    id="404"/><patet-ex
	    id="405"/><patet-ex
	    id="406"/><patet-ex
	    id="407"/><patet-ex
	    id="408"/><patet-ex
	    id="409"/><patet-ex
	    id="410"/><patet-ex
	    id="411"/><patet-ex
	    id="412"/><patet-ex
	    id="413"/><patet-ex
	    id="414"/><patet-ex
	    id="415"/><patet-ex id="416"/><patet-ex id="417"/>
	    <patet-ex id="418">propositionem 18</patet-ex> de affectuum
	    viribus ostendimus, facile videbimus quid homo qui solo
	    affectu seu opinione homini qui ratione ducitur,
	    intersit. Ille enim velit nolit ea quæ maxime ignorat, agit;
	    hic autem nemini nisi sibi morem gerit et ea tantum agit quæ
	    in vita prima esse novit quæque propterea maxime cupit et
	    ideo illum servum, hunc autem liberum voco, de cujus ingenio
	    et vivendi ratione pauca adhuc notare libet.</p>
	</verba>
      </entitas>
    </entitas>


    <entitas typus="propositio" numerus="67" id="467">
      <verba>
	<p>Homo liber de nulla re minus quam de morte cogitat et ejus
	  sapientia non mortis sed vitæ meditatio est.</p>
      </verba>

      <entitas typus="demonstratio" id="467d">
	<verba>
	  <p>Homo liber hoc est qui ex solo rationis dictamine vivit,
	    mortis metu non ducitur
	    (per <patet-ex id="463">propositionem 63 hujus</patet-ex>)
	    sed bonum directe cupit (per <patet-ex id="463c">corollarium
	    ejusdem propositionis</patet-ex>) hoc est
	    (per <patet-ex id="424">propositionem 24 hujus</patet-ex>)
	    agere, vivere, suum esse conservare ex fundamento proprium
	    utile quærendi atque adeo nihil minus quam de morte cogitat
	    sed ejus sapientia vitæ est meditatio. Q.E.D.</p>
	</verba>
      </entitas>
    </entitas>


    <entitas typus="propositio" numerus="68" id="468">
      <verba>
	<p>Si homines liberi nascerentur, nullum boni et mali formarent
	  conceptum quamdiu liberi essent.</p>
      </verba>

      <entitas typus="demonstratio" id="468d">
	<verba>
	  <p>Illum liberum esse dixi qui sola ducitur ratione; qui
	    itaque liber nascitur et liber manet, non nisi adæquatas
	    ideas habet ac proinde mali conceptum habet nullum (per
	    <patet-ex id="464c">corollarium propositionis 64
	      hujus</patet-ex>) et consequenter (nam bonum et malum
	      correlata sunt) neque boni. Q.E.D.</p>
	</verba>
      </entitas>

      <entitas typus="scholium" id="468sc">
	<verba>
	  <p>Hujus propositionis hypothesin falsam esse nec posse
	    concipi nisi quatenus ad solam naturam humanam seu potius ad
	    Deum attendimus, non quatenus infinitus sed quatenus
	    tantummodo causa est cur homo existat, patet
	    ex <patet-ex id="404">4 propositione hujus
	    partis</patet-ex>. Atque hoc et alia quæ jam demonstravimus,
	    videntur a Mose significari in illa primi hominis
	    historia. In ea enim nulla alia Dei potentia concipitur quam
	    illa qua hominem creavit hoc est potentia qua hominis
	    solummodo utilitati consuluit atque eatenus narratur quod
	    Deus homini libero prohibuerit ne de arbore cognitionis boni
	    et mali comederet et quod simulac de ea comederet, statim
	    mortem metueret potius quam vivere cuperet. Deinde quod
	    inventa ab homine uxore quæ cum sua natura prorsus
	    conveniebat, cognovit nihil posse in natura dari quod ipsi
	    posset illa esse utilius sed quod postquam bruta sibi
	    similia esse credidit, statim eorum affectus imitari
	    inceperit (vide <patet-ex id="327">propositionem 27 partis
	    III</patet-ex>) et libertatem suam amittere quam Patriarchæ
	    postea recuperaverunt ducti spiritu Christi hoc est Dei idea
	    a qua sola pendet ut homo liber sit et ut bonum quod sibi
	    cupit, reliquis hominibus cupiat, ut supra (per
	    <patet-ex id="437">propositionem 37 hujus</patet-ex>)
	    demonstravimus.</p>
	</verba>
      </entitas>
    </entitas>


    <entitas typus="propositio" numerus="69" id="469">
      <verba>
	<p>Hominis liberi virtus æque magna cernitur in declinandis quam
	  in superandis periculis.</p>
      </verba>

      <entitas typus="demonstratio" id="469d">
	<verba>
	  <p>Affectus coerceri nec tolli potest nisi affectu contrario
	    et fortiore affectu coercendo
	    (per <patet-ex id="407">propositionem 7
	    hujus</patet-ex>). At cæca audacia et metus affectus sunt
	    qui æque magni possunt concipi
	    (per <patet-ex id="405">propositiones 5</patet-ex>
	    et <patet-ex id="403">3 hujus</patet-ex>). Ergo æque magna
	    animi virtus seu fortitudo (hujus definitionem vide in
	    <patet-ex id="359sc">scholio propositionis 59 partis
	      III</patet-ex>) requiritur ad audaciam quam ad metum
	      coercendum hoc est (per <patet-ex id="3ad40">definitiones
	      40</patet-ex> et <patet-ex id="3ad41">41
	      affectuum</patet-ex>) homo liber eadem animi virtute
	      pericula declinat qua eadem superare tentat. Q.E.D.</p>
	</verba>
      </entitas>

      <entitas typus="corollarium" id="469c">
	<verba>
	  <p>Homini igitur libero æque magnæ animositati fuga in tempore
	    ac pugna ducitur sive homo liber eadem animositate seu animi
	    præsentia qua certamen fugam eligit.</p>
	</verba>
      </entitas>

      <entitas typus="scholium" id="469sc">
	<verba>
	  <p>Quid animositas sit vel quid per ipsam intelligam, in
	    <patet-ex id="359sc">scholio propositionis 59 partis
	      III</patet-ex> explicui. Per periculum autem id omne
	      intelligo quod potest esse causa alicujus mali nempe
	      tristitiæ, odii, discordiæ etc.</p>
	</verba>
      </entitas>
    </entitas>


    <entitas typus="propositio" numerus="70" id="470">
      <verba>
	<p>Homo liber qui inter ignaros vivit, eorum quantum potest
	  beneficia declinare studet.</p>
      </verba>

      <entitas typus="demonstratio" id="470d">
	<verba>
	  <p>Unusquisque ex suo ingenio judicat quid bonum sit (vide
	    <patet-ex id="339sc">scholium propositionis 39 partis
	      III</patet-ex>); ignarus igitur qui in aliquem beneficium
	      contulit, id ex suo ingenio æstimabit et si minoris ab eo
	      cui datum est æstimari videt, contristabitur (per
	    <patet-ex id="342">propositionem 42 partis
	      III</patet-ex>). At homo liber reliquos homines amicitia
	      sibi jungere (per <patet-ex id="437">propositionem 37
	      hujus</patet-ex>) nec paria hominibus beneficia ex eorum
	      affectu referre sed se et reliquos libero rationis judicio
	      ducere et ea tantum agere studet quæ ipse prima esse novit
	      : ergo homo liber ne ignaris odio sit et ne eorum
	      appetitui sed soli rationi obsequatur, eorum beneficia
	      quantum potest declinare conabitur. Q.E.D.</p>
	</verba>
      </entitas>

      <entitas typus="scholium" id="470sc">
	<verba>
	  <p>Dico "quantum potest". Nam quamvis homines ignari sint,
	    sunt tamen homines qui in necessitatibus humanum auxilium
	    quo nullum præstabilius est, adferre queunt atque adeo sæpe
	    fit ut necesse sit ab iisdem beneficium accipere et
	    consequenter iisdem contra ex eorum ingenio congratulari; ad
	    quod accedit quod etiam in declinandis beneficiis, cautio
	    esse debet ne videamur eosdem contemnere vel præ avaritia
	    remunerationem timere atque ita dum eorum odium fugimus, eo
	    ipso in eorum offensionem incurramus. Quare in declinandis
	    beneficiis ratio utilis et honesti habenda est.</p>
	</verba>
      </entitas>
    </entitas>


    <entitas typus="propositio" numerus="71" id="471">
      <verba>
	<p>Soli homines liberi erga invicem gratissimi sunt.</p>
      </verba>

      <entitas typus="demonstratio" id="471d">
	<verba>
	  <p>Soli homines liberi sibi invicem utilissimi sunt et maxima
	    amicitiæ necessitudine invicem junguntur
	    (per <patet-ex id="435">propositionem 35 hujus</patet-ex> et
	    <patet-ex id="435c1">I ejus corollarium</patet-ex>) parique
	    amoris studio sibi invicem benefacere conantur (per
	    <patet-ex id="437">propositionem 37 hujus</patet-ex>)
	    adeoque (per <patet-ex id="3ad34">34 affectuum
	    definitionem</patet-ex>) soli homines liberi erga se invicem
	    gratissimi sunt. Q.E.D.</p>
	</verba>
      </entitas>

      <entitas typus="scholium" id="471sc">
	<verba>
	  <p>Gratia quam homines qui cæca cupiditate ducuntur, invicem
	    habent, mercatura seu aucupium potius quam gratia plerumque
	    est. Porro ingratitudo affectus non est. Est tamen
	    ingratitudo turpis quia plerumque hominem nimio odio, ira
	    vel superbia vel avaritia etc. affectum esse indicat. Nam
	    qui præ stultitia dona compensare nescit, ingratus non est
	    et multo minus ille qui donis non movetur meretricis ut
	    ipsius libidini inserviat nec furis ut ipsius furta celet
	    vel alterius similis. Nam hic contra animum habere
	    constantem ostendit qui scilicet se nullis donis ad suam vel
	    communem perniciem patitur corrumpi.</p>
	</verba>
      </entitas>
    </entitas>


    <entitas typus="propositio" numerus="72" id="472">
      <verba>
	<p>Homo liber nunquam dolo malo sed semper cum fide agit.</p>
      </verba>

      <entitas typus="demonstratio" id="472d">
	<verba>
	  <p>Si liber homo quicquam dolo malo quatenus liber est,
	    ageret, id ex dictamine rationis ageret (nam eatenus tantum
	    liber a nobis appellatur) atque adeo dolo malo agere virtus
	    esset (per <patet-ex id="424">propositionem 24
	    hujus</patet-ex>) et consequenter
	    (per <patet-ex id="424">eandem propositionem</patet-ex>)
	    unicuique ad suum esse conservandum consultius esset dolo
	    malo agere hoc est (ut per se notum) hominibus consultius
	    esset verbis solummodo convenire, re autem invicem esse
	    contrarios, quod (per <patet-ex id="431c">corollarium
	    propositionis 31 hujus</patet-ex>) est absurdum. Ergo homo
	    liber etc. Q.E.D.</p>
	</verba>
      </entitas>

      <entitas typus="scholium" id="472sc">
	<verba>
	  <p>Si jam quæratur quid si homo se perfidia a præsenti mortis
	    periculo posset liberare, an non ratio suum esse conservandi
	    omnino suadet ut perfidus sit? Respondebitur eodem modo quod
	    si ratio id suadeat, suadet ergo id omnibus hominibus atque
	    adeo ratio omnino suadet hominibus ne nisi dolo malo
	    paciscantur vires conjungere et jura habere communia hoc est
	    ne revera jura habeant communia, quod est absurdum.</p>
	</verba>
      </entitas>
    </entitas>


    <entitas typus="propositio" numerus="73" id="473">
      <verba>
	<p>Homo qui ratione ducitur magis in civitate ubi ex communi
	  decreto vivit quam in solitudine ubi sibi soli obtemperat,
	  liber est.</p>
      </verba>

      <entitas typus="demonstratio" id="473d">
	<verba>
	  <p>Homo qui ratione ducitur, non ducitur metu ad obtemperandum
	    (per <patet-ex id="463">propositionem 63 hujus</patet-ex>)
	    sed quatenus suum esse ex rationis dictamine conservare
	    conatur hoc est (per <patet-ex id="466sc">scholium
	    propositionis 66 hujus</patet-ex>) quatenus libere vivere
	    conatur, communis vitæ et utilitatis rationem tenere (per
	    <patet-ex id="437">propositionem 37 hujus</patet-ex>) et
	    consequenter (ut in <patet-ex id="437sc2">scholio II
	    propositionis 37 hujus</patet-ex> ostendimus) ex communi
	    civitatis decreto vivere cupit. Cupit ergo homo qui ratione
	    ducitur, ut liberius vivat, communia civitatis jura
	    tenere. Q.E.D.</p>
	</verba>
      </entitas>

      <entitas typus="scholium" id="473sc">
	<verba>
	  <p>Hæc et similia quæ de vera hominis libertate ostendimus, ad
	    fortitudinem hoc est (per <patet-ex id="359sc">scholium
	    propositionis 59 partis III</patet-ex>) ad animositatem et
	    generositatem referuntur. Nec operæ pretium duco omnes
	    fortitudinis proprietates hic separatim demonstrare et multo
	    minus quod vir fortis neminem odio habeat, nemini irascatur,
	    invideat, indignetur, neminem despiciat minimeque
	    superbiat. Nam hæc et omnia quæ ad veram vitam et religionem
	    spectant, facile ex <patet-ex id="437">propositione
	    37</patet-ex> et <patet-ex id="446">46 hujus
	    partis</patet-ex> convincuntur nempe quod odium amore contra
	    vincendum sit et quod unusquisque qui ratione ducitur, bonum
	    quod sibi appetit, reliquis etiam ut sit, cupiat. Ad quod
	    accedit id quod in <patet-ex id="450sc">scholio
	    propositionis 50 hujus partis</patet-ex> et aliis in locis
	    notavimus quod scilicet vir fortis hoc apprime consideret
	    nempe quod omnia ex necessitate divinæ naturæ sequantur ac
	    proinde quicquid molestum et malum esse cogitat et quicquid
	    præterea impium, horrendum, injustum et turpe videtur, ex eo
	    oritur quod res ipsas perturbate, mutilate et confuse
	    concipit et hac de causa apprime conatur res ut in se sunt,
	    concipere et veræ cognitionis impedimenta amovere ut sunt
	    odium, ira, invidia, irrisio, superbia et reliqua hujusmodi
	    quæ in præcedentibus notavimus atque adeo quantum potest
	    conatur uti diximus bene agere et lætari. Quousque autem
	    humana virtus ad hæc consequenda se extendat et quid possit
	    in sequenti parte demonstrabo.</p>
	</verba>
      </entitas>
    </entitas>


    <entitas typus="appendix" id="4ap">
      <entitas typus="praefatio" id="4appr">
	<verba>
	  <p>Quæ in hac parte de recta vivendi ratione tradidi, non sunt
	    ita disposita ut uno aspectu videri possint sed disperse a
	    me demonstrata sunt prout scilicet unum ex alio facilius
	    deducere potuerim. Eadem igitur hic recolligere et ad summa
	    capita redigere proposui.</p>
	</verba>
      </entitas>

      <entitas typus="caput" numerus="1" id="4c1">
	<verba>
	  <p>Omnes nostri conatus seu cupiditates ex necessitate nostræ
	    naturæ ita sequuntur ut vel per ipsam solam tanquam per
	    proximam suam causam possint intelligi vel quatenus naturæ
	    sumus pars quæ per se absque aliis individuis non potest
	    adæquate concipi.</p>
	</verba>
      </entitas>

      <entitas typus="caput" numerus="2" id="4c2">
	<verba>
	  <p>Cupiditates quæ ex nostra natura ita sequuntur ut per ipsam
	    solam possit intelligi, sunt illæ quæ ad mentem referuntur
	    quatenus hæc ideis adæquatis constare concipitur; reliquæ
	    vero cupiditates ad mentem non referuntur nisi quatenus res
	    inadæquate concipit et quarum vis et incrementum non humana
	    sed rerum quæ extra nos sunt potentia definiri debet et ideo
	    illæ recte actiones, hæ autem passiones vocantur; illæ
	    namque nostram potentiam semper indicant et hæ contra
	    nostram impotentiam et mutilatam cognitionem.</p>
	</verba>
      </entitas>

      <entitas typus="caput" numerus="3" id="4c3">
	<verba>
	  <p>Nostræ actiones hoc est cupiditates illæ quæ hominis
	    potentia seu ratione definiuntur, semper bonæ sunt, reliquæ
	    autem tam bonæ quam malæ possunt esse.</p>
	</verba>
      </entitas>

      <entitas typus="caput" numerus="4" id="4c4">
	<verba>
	  <p>In vita itaque apprime utile est intellectum seu rationem
	    quantum possumus perficere et in hoc uno summa hominis
	    felicitas seu beatitudo consistit; quippe beatitudo nihil
	    aliud est quam ipsa animi acquiescentia quæ ex Dei intuitiva
	    cognitione oritur : at intellectum perficere nihil etiam
	    aliud est quam Deum Deique attributa et actiones quæ ex
	    ipsius naturæ necessitate consequuntur, intelligere. Quare
	    hominis qui ratione ducitur finis ultimus hoc est summa
	    cupiditas qua reliquas omnes moderari studet, est illa qua
	    fertur ad se resque omnes quæ sub ipsius intelligentiam
	    cadere possunt, adæquate concipiendum.</p>
	</verba>
      </entitas>

      <entitas typus="caput" numerus="5" id="4c5">
	<verba>
	  <p>Nulla igitur vita rationalis est sine intelligentia et res
	    eatenus tantum bonæ sunt quatenus hominem juvant ut mentis
	    vita fruatur quæ intelligentia definitur. Quæ autem contra
	    impediunt quominus homo rationem perficere et rationali vita
	    frui possit, eas solummodo malas esse dicimus.</p>
	</verba>
      </entitas>

      <entitas typus="caput" numerus="6" id="4c6">
	<verba>
	  <p>Sed quia omnia illa quorum homo efficiens est causa,
	    necessario bona sunt, nihil ergo mali homini evenire potest
	    nisi a causis externis nempe quatenus pars est totius naturæ
	    cujus legibus humana natura obtemperare et cui infinitis
	    modis pene sese accommodare cogitur.</p>
	</verba>
      </entitas>

      <entitas typus="caput" numerus="7" id="4c7">
	<verba>
	  <p>Nec fieri potest ut homo non sit naturæ pars et communem
	    ejus ordinem non sequatur sed si inter talia individua
	    versetur quæ cum ipsius hominis natura conveniunt, eo ipso
	    hominis agendi potentia juvabitur et fovebitur. At si contra
	    inter talia sit quæ cum ipsius natura minime conveniunt, vix
	    absque magna ipsius mutatione iisdem sese accommodare
	    poterit.</p>
	</verba>
      </entitas>

      <entitas typus="caput" numerus="8" id="4c8">
	<verba>
	  <p>Quicquid in rerum natura datur quod judicamus malum esse
	    sive posse impedire quominus existere et vita rationali frui
	    queamus, id a nobis removere ea via quæ securior videtur,
	    licet et quicquid contra datur quod judicamus bonum sive
	    utile esse ad nostrum esse conservandum et vita rationali
	    fruendum, id ad nostrum usum capere et eo quocunque modo uti
	    nobis licet et absolute id unicuique summo naturæ jure
	    facere licet quod ad ipsius utilitatem conferre judicat.</p>
	</verba>
      </entitas>

      <entitas typus="caput" numerus="9" id="4c9">
	<verba>
	  <p>Nihil magis cum natura alicujus rei convenire potest quam
	    reliqua ejusdem speciei individua adeoque
	    (per <patet-ex id="4c7">caput 7</patet-ex>) nihil homini ad
	    suum esse conservandum et vita rationali fruendum utilius
	    datur quam homo qui ratione ducitur. Deinde quia inter res
	    singulares nihil novimus quod homine qui ratione ducitur,
	    sit præstantius, nulla ergo re magis potest unusquisque
	    ostendere quantum arte et ingenio valeat quam in hominibus
	    ita educandis ut tandem ex proprio rationis imperio
	    vivant.</p>
	</verba>
      </entitas>

      <entitas typus="caput" numerus="10" id="4c10">
	<verba>
	  <p>Quatenus homines invidia aut aliquo odii affectu in se
	    invicem feruntur eatenus invicem contrarii sunt et
	    consequenter eo magis timendi quo plus possunt quam reliqua
	    naturæ individua.</p>
	</verba>
      </entitas>

      <entitas typus="caput" numerus="11" id="4c11">
	<verba>
	  <p>Animi tamen non armis sed amore et generositate
	    vincuntur.</p>
	</verba>
      </entitas>

      <entitas typus="caput" numerus="12" id="4c12">
	<verba>
	  <p>Hominibus apprime utile est consuetudines jungere seseque
	    iis vinculis astringere quibus aptius de se omnibus unum
	    efficiant et absolute ea agere quæ firmandis amicitiis
	    inserviunt.</p>
	</verba>
      </entitas>

      <entitas typus="caput" numerus="13" id="4c13">
	<verba>
	  <p>Sed ad hæc ars et vigilantia requiritur. Sunt enim homines
	    varii (nam rari sunt qui ex rationis præscripto vivunt) et
	    tamen plerumque invidi et magis ad vindictam quam ad
	    misericordiam proclives. Unumquemque igitur ex ipsius
	    ingenio ferre et sese continere ne eorum affectus imitetur,
	    singularis animi potentiæ opus est. At qui contra homines
	    carpere et vitia potius exprobrare quam virtutes docere et
	    hominum animos non firmare sed frangere norunt, ii et sibi
	    et reliquis molesti sunt; unde multi præ nimia scilicet
	    animi impatientia falsoque religionis studio inter bruta
	    potius quam inter homines vivere maluerunt ut pueri vel
	    adolescentes qui parentum jurgia æquo animo ferre nequeunt,
	    militatum confugiunt et incommoda belli et imperium
	    tyrannidis præ domesticis commodis et paternis
	    admonitionibus eligunt et quidvis oneris sibi imponi
	    patiuntur dummodo parentes ulciscantur.</p>
	</verba>
      </entitas>

      <entitas typus="caput" numerus="14" id="4c14">
	<verba>
	  <p>Quamvis igitur homines omnia plerumque ex sua libidine
	    moderentur, ex eorum tamen communi societate multo plura
	    commoda quam damna sequuntur. Quare satius est eorum
	    injurias æquo animo ferre et studium iis adhibere quæ
	    concordiæ et amicitiæ conciliandæ inserviunt.</p>
	</verba>
      </entitas>

      <entitas typus="caput" numerus="15" id="4c15">
	<verba>
	  <p>Quæ concordiam gignunt sunt illa quæ ad justitiam,
	    æquitatem et honestatem referuntur. Nam homines præter id
	    quod injustum et iniquum est, etiam ægre ferunt quod turpe
	    habetur sive quod aliquis receptos civitatis mores
	    aspernatur. Amori autem conciliando illa apprime necessaria
	    sunt quæ ad religionem et pietatem spectant. De quibus vide
	    <patet-ex id="437sc1">scholia I</patet-ex>
	    et <patet-ex id="437sc2">II propositionis 37</patet-ex> et
	    <patet-ex id="446sc">scholium propositionis 46</patet-ex> et
	    <patet-ex id="473sc">scholium propositionis 73 partis
	      IV</patet-ex>.</p>
	</verba>
      </entitas>

      <entitas typus="caput" numerus="16" id="4c16">
	<verba>
	  <p>Solet præterea concordia ex metu plerumque gigni sed sine
	    fide. Adde quod metus ex animi impotentia oritur et
	    propterea ad rationis usum non pertinet ut nec commiseratio
	    quamvis pietatis speciem præ se ferre videatur.</p>
	</verba>
      </entitas>

      <entitas typus="caput" numerus="17" id="4c17">
	<verba>
	  <p>Vincuntur præterea homines etiam largitate, præcipue ii qui
	    non habent unde comparare possint illa quæ ad vitam
	    sustentandam necessaria sunt. Attamen unicuique indigenti
	    auxilium ferre vires et utilitatem viri privati longe
	    superat. Divitiæ namque viri privati longe impares sunt ad
	    id suppeditandum. Unius præterea viri facultas limitatior
	    est quam ut omnes sibi possit amicitia jungere; quare
	    pauperum cura integræ societati incumbit et ad communem
	    tantum utilitatem spectat.</p>
	</verba>
      </entitas>

      <entitas typus="caput" numerus="18" id="4c18">
	<verba>
	  <p>In beneficiis accipiendis et gratia referenda alia prorsus
	    debet esse cura, de qua vide <patet-ex id="470sc">scholium
	    propositionis 70</patet-ex> et <patet-ex id="471sc">scholium
	    propositionis 71 partis IV</patet-ex>.</p>
	</verba>
      </entitas>

      <entitas typus="caput" numerus="19" id="4c19">
	<verba>
	  <p>Amor præterea meretricius hoc est generandi libido quæ ex
	    forma oritur et absolute omnis amor qui aliam causam præter
	    animi libertatem agnoscit, facile in odium transit nisi,
	    quod pejus est, species delirii sit atque tum magis
	    discordia quam concordia
	    fovetur. Vide <patet-ex id="331sc">scholium propositionis 31
	    partis III</patet-ex>.</p>
	</verba>
      </entitas>

      <entitas typus="caput" numerus="20" id="4c20">
	<verba>
	  <p>Ad matrimonium quod attinet, certum est ipsum cum ratione
	    convenire si cupiditas miscendi corpora non ex sola forma
	    sed etiam ex amore liberos procreandi et sapienter educandi,
	    ingeneretur et præterea si utriusque, viri scilicet et
	    f&oelig;minæ amor non solam formam sed animi præcipue
	    libertatem pro causa habeat.</p>
	</verba>
      </entitas>

      <entitas typus="caput" numerus="21" id="4c21">
	<verba>
	  <p>Gignit præterea adulatio concordiam sed f&oelig;do
	    servitutis crimine vel perfidia; nulli quippe magis
	    adulatione capiuntur quam superbi qui primi esse volunt nec
	    sunt.</p>
	</verba>
      </entitas>

      <entitas typus="caput" numerus="22" id="4c22">
	<verba>
	  <p>Abjectioni falsa pietatis et religionis species inest. Et
	    quamvis abjectio superbiæ sit contraria, est tamen abjectus
	    superbo proximus. Vide <patet-ex id="457sc">scholium
	    propositionis 57 partis IV</patet-ex>.</p>
	</verba>
      </entitas>

      <entitas typus="caput" numerus="23" id="4c23">
	<verba>
	  <p>Confert præterea concordiæ pudor in iis tantum quæ celari
	    non possunt. Deinde quia ipse pudor species est tristitiæ,
	    ad rationis usum non spectat.</p>
	</verba>
      </entitas>

      <entitas typus="caput" numerus="24" id="4c24">
	<verba>
	  <p>Cæteri tristitiæ erga homines affectus directe justitiæ,
	    æquitati, honestati, pietati et religioni opponuntur et
	    quamvis indignatio æquitatis speciem præ se ferre videatur,
	    ibi tamen sine lege vivitur ubi unicuique de factis alterius
	    judicium ferre et suum vel alterius jus vindicare licet.</p>
	</verba>
      </entitas>

      <entitas typus="caput" numerus="25" id="4c25">
	<verba>
	  <p>Modestia hoc est cupiditas hominibus placendi quæ ex
	    ratione determinatur, ad pietatem (ut
	    in <patet-ex id="437sc1">scholio I propositionis 37 partis
	    IV</patet-ex> diximus) refertur. Sed si ex affectu oriatur,
	    ambitio est sive cupiditas qua homines falsa pietatis
	    imagine plerumque discordias et seditiones concitant. Nam
	    qui reliquos consilio aut re juvare cupit ut simul summo
	    fruantur bono, is apprime studebit eorum sibi amorem
	    conciliare; non autem eos in admirationem traducere ut
	    disciplina ex ipso habeat vocabulum nec ullas absolute
	    invidiæ causas dare. In communibus deinde colloquiis cavebit
	    hominum vitia referre et de humana impotentia non nisi parce
	    loqui curabit : at largiter de humana virtute seu potentia
	    et qua via possit perfici ut sic homines non ex metu aut
	    aversione sed solo lætitiæ affectu, moti ex rationis
	    præscripto quantum in se est, conentur vivere.</p>
	</verba>
      </entitas>

      <entitas typus="caput" numerus="26" id="4c26">
	<verba>
	  <p>Præter homines nihil singulare in natura novimus cujus
	    mente gaudere et quod nobis amicitia aut aliquo
	    consuetudinis genere jungere possumus adeoque quicquid in
	    rerum natura extra homines datur, id nostræ utilitatis ratio
	    conservare non postulat sed pro ejus vario usu conservare,
	    destruere vel quocunque modo ad nostrum usum adaptare nos
	    docet.</p>
	</verba>
      </entitas>

      <entitas typus="caput" numerus="27" id="4c27">
	<verba>
	  <p>Utilitas quam ex rebus quæ extra nos sunt, capimus, est
	    præter experientiam et cognitionem quam acquirimus ex eo
	    quod easdem observamus et ex his formis in alias mutamus,
	    præcipua corporis conservatio et hac ratione res illæ
	    imprimis utiles sunt quæ corpus ita alere et nutrire possunt
	    ut ejus omnes partes officio suo recte fungi queant. Nam quo
	    corpus aptius est ut pluribus modis possit affici et corpora
	    externa pluribus modis afficere, eo mens ad cogitandum est
	    aptior (vide <patet-ex id="438">propositiones 38</patet-ex>
	    et <patet-ex id="439">39 partis IV</patet-ex>). At hujus
	    notæ perpauca in natura esse videntur; quare ad corpus ut
	    requiritur nutriendum necesse est multis naturæ diversæ
	    alimentis uti. Quippe humanum corpus ex plurimis diversæ
	    naturæ partibus componitur quæ continuo alimento indigent et
	    vario ut totum corpus ad omnia quæ ex ipsius natura sequi
	    possunt, æque aptum sit et consequenter ut mens etiam æque
	    apta sit ad plura concipiendum.</p>
	</verba>
      </entitas>

      <entitas typus="caput" numerus="28" id="4c28">
	<verba>
	  <p>Ad hæc autem comparandum vix uniuscujusque vires
	    sufficerent nisi homines operas mutuas traderent. Verum
	    omnium rerum compendium pecunia attulit, unde factum ut ejus
	    imago mentem vulgi maxime occupare soleat quia vix ullam
	    lætitiæ speciem imaginari possunt nisi concomitante nummorum
	    idea tanquam causa.</p>
	</verba>
      </entitas>

      <entitas typus="caput" numerus="29" id="4c29">
	<verba>
	  <p>Sed hoc vitium eorum tantum est qui non ex indigentia nec
	    propter necessitates nummos quærunt sed quia lucri artes
	    didicerunt quibus se magnifice efferunt. Cæterum corpus ex
	    consuetudine pascunt sed parce quia tantum de suis bonis se
	    perdere credunt quantum sui corporis conservationi
	    impendunt. At qui verum nummorum usum norunt et divitiarum
	    modum ex sola indigentia moderantur, paucis contenti
	    vivunt.</p>
	</verba>
      </entitas>

      <entitas typus="caput" numerus="30" id="4c30">
	<verba>
	  <p>Cum igitur res illæ sint bonæ quæ corporis partes juvant ut
	    suo officio fungantur et lætitia in eo consistat quod
	    hominis potentia quatenus mente et corpore constat, juvatur
	    vel augetur, sunt ergo illa omnia quæ lætitiam afferunt,
	    bona. Attamen quoniam contra non eum in finem res agunt ut
	    nos lætitia afficiant nec earum agendi potentia ex nostra
	    utilitate temperatur et denique quoniam lætitia plerumque ad
	    unam corporis partem potissimum refertur, habent ergo
	    plerumque lætitiæ affectus (nisi ratio et vigilantia adsit)
	    et consequenter cupiditates etiam quæ ex iisdem generantur,
	    excessum; ad quod accedit quod ex affectu id primum habeamus
	    quod in præsentia suave est nec futura æquali animi affectu
	    æstimare possumus. Vide <patet-ex id="444sc">scholium
	    propositionis 44</patet-ex> et <patet-ex id="460sc">scholium
	    propositionis 60 partis IV</patet-ex>.</p>
	</verba>
      </entitas>

      <entitas typus="caput" numerus="31" id="4c31">
	<verba>
	  <p>At superstitio id contra videtur statuere bonum esse quod
	    tristitiam et id contra malum quod lætitiam affert. Sed ut
	    jam diximus (vide <patet-ex id="445sc">scholium
	    propositionis 45 partis IV</patet-ex>) nemo nisi invidus mea
	    impotentia et incommodo delectatur. Nam quo majore lætitia
	    afficimur, eo ad majorem perfectionem transimus et
	    consequenter eo magis de natura divina participamus nec
	    lætitia unquam mala esse potest quam nostræ utilitatis vera
	    ratio moderatur. At qui contra metu ducitur et bonum ut
	    malum vitet, agit, is ratione non ducitur.</p>
	</verba>
      </entitas>

      <entitas typus="caput" numerus="32" id="4c32">
	<verba>
	  <p>Sed humana potentia admodum limitata est et a potentia
	    causarum externarum infinite superatur atque adeo potestatem
	    absolutam non habemus res quæ extra nos sunt, ad nostrum
	    usum aptandi. Attamen ea quæ nobis eveniunt contra id quod
	    nostræ utilitatis ratio postulat æquo animo feremus si
	    conscii simus nos functos nostro officio fuisse et potentiam
	    quam habemus non potuisse se eo usque extendere ut eadem
	    vitare possemus nosque partem totius naturæ esse cujus
	    ordinem sequimur. Quod si clare et distincte intelligamus,
	    pars illa nostri quæ intelligentia definitur hoc est pars
	    melior nostri, in eo plane acquiescet et in ea acquiescentia
	    perseverare conabitur. Nam quatenus intelligimus nihil
	    appetere nisi id quod necessarium est nec absolute nisi in
	    veris acquiescere possumus adeoque quatenus hæc recte
	    intelligimus eatenus conatus melioris partis nostri cum
	    ordine totius naturæ convenit.</p>
	</verba>
      </entitas>



      <!-- Finis appendicis -->
    </entitas>



    <!-- Finis 4. partis -->
  </entitas>

  <!-- ****************************************************************
       * Pars 5
       ****************************************************************
       -->

  <entitas typus="pars" numerus="5" 
	   titulus="De potentia intellectus seu de libertate humana"
	   id="p5">

    <entitas typus="praefatio" id="5pr">
      <verba>
	<p>Transeo tandem ad alteram Ethices partem quæ est de modo sive
	  via quæ ad libertatem ducit. In hac ergo de potentia rationis
	  agam ostendens quid ipsa ratio in affectus possit et deinde
	  quid mentis libertas seu beatitudo sit, ex quibus videbimus
	  quantum sapiens potior sit ignaro. Quomodo autem et qua via
	  debeat intellectus perfici et qua deinde arte corpus sit
	  curandum ut possit suo officio recte fungi, huc non pertinet;
	  hoc enim ad medicinam, illud autem ad logicam spectat. Hic
	  igitur ut dixi de sola mentis seu rationis potentia agam et
	  ante omnia quantum et quale imperium in affectus habeat ad
	  eosdem coercendum et moderandum ostendam. Nam nos in ipsos
	  imperium absolutum non habere jam supra demonstravimus. Stoici
	  tamen putarunt eosdem a nostra voluntate absolute pendere
	  nosque iis absolute imperare posse. Attamen ab experientia
	  reclamante, non vero ex suis principiis coacti sunt fateri
	  usum et studium non parvum requiri ad eosdem coercendum et
	  moderandum; quod quidam exemplo duorum canum (si recte memini)
	  unius scilicet domestici, alterius venatici conatus est
	  ostendere nempe quia usu efficere tandem potuit ut domesticus
	  venari, venaticus contra a leporibus sectandis abstinere
	  assuesceret. Huic opinioni non parum favet Cartesius. Nam
	  statuit animam seu mentem unitam præcipue esse cuidam parti
	  cerebri, glandulæ scilicet pineali dictæ cujus ope mens motus
	  omnes qui in corpore excitantur, et objecta externa sentit
	  quamque mens eo solo quod vult, varie movere potest. Hanc
	  glandulam in medio cerebri ita suspensam esse statuit ut
	  minimo spirituum animalium motu possit moveri. Deinde statuit
	  quod hæc glans tot variis modis in medio cerebro suspendatur
	  quot variis modis spiritus animales in eandem impingunt et
	  quod præterea tot varia vestigia in eadem imprimantur quot
	  varia objecta externa ipsos spiritus animales versus eandem
	  propellunt, unde fit ut si glans postea ab animæ voluntate
	  illam diversimode movente hoc aut illo modo suspendatur quo
	  semel fuit suspensa a spiritibus hoc aut illo modo agitatis,
	  tum ipsa glans ipsos spiritus animales eodem modo propellet et
	  determinabit ac antea a simili glandulæ suspensione repulsi
	  fuerant. Præterea statuit unamquamque mentis voluntatem natura
	  esse unitam certo cuidam glandis motui. Exempli gratia si quis
	  voluntatem habet objectum remotum intuendi, hæc voluntas
	  efficiet ut pupilla dilatetur sed si de sola dilatanda pupilla
	  cogitet, nihil proderit ejus rei habere voluntatem quia natura
	  non junxit motum glandis qui inservit impellendis spiritibus
	  versus nervum opticum modo conveniente dilatandæ vel
	  contrahendæ pupillæ cum voluntate eandem dilatandi vel
	  contrahendi sed demum cum voluntate intuendi objecta remota
	  vel proxima. Denique statuit quod etsi unusquisque motus hujus
	  glandulæ videatur connexus esse per naturam singulis ex
	  nostris cogitationibus ab initio nostræ vitæ, aliis tamen per
	  habitum possunt jungi, quod probare conatur articulo 50 partis
	  I de passionibus animæ. Ex his concludit nullam esse tam
	  imbecillem animam quæ non possit cum bene dirigitur, acquirere
	  potestatem absolutam in suas passiones. Nam hæ ut ab eo
	  definiuntur, sunt "perceptiones aut sensus aut commotiones
	  animæ quæ ad eam speciatim referuntur quæque nota bene
	  producuntur, conservantur et corroborantur per aliquem motum
	  spirituum" (vide articulum 27 partis I passionum animæ). At
	  quandoquidem cuilibet voluntati possumus jungere motum
	  quemcunque glandis et consequenter spirituum et determinatio
	  voluntatis a sola nostra potestate pendet, si igitur nostram
	  voluntatem certis et firmis judiciis secundum quæ nostræ vitæ
	  actiones dirigere volumus, determinemus et motus passionum
	  quas habere volumus, hisce judiciis jungamus, imperium
	  acquiremus absolutum in nostras passiones. Hæc est clarissimi
	  hujus viri sententia (quantum ex ipsius verbis conjicio) quam
	  ego vix credidissem a tanto viro prolatam esse si minus acuta
	  fuisset. Profecto mirari satis non possum quod vir philosophus
	  qui firmiter statuerat nihil deducere nisi ex principiis per
	  se notis et nihil affirmare nisi quod clare et distincte
	  perciperet et qui toties scholasticos reprehenderat quod per
	  occultas qualitates res obscuras voluerint explicare,
	  hypothesin sumat omni occulta qualitate occultiorem. Quid
	  quæso per mentis et corporis unionem intelligit? Quem inquam
	  clarum et distinctum conceptum habet cogitationis arctissime
	  unitæ cuidam quantitatis portiunculæ? Vellem sane ut hanc
	  unionem per proximam suam causam explicuisset. Sed ille mentem
	  a corpore adeo distinctam conceperat ut nec hujus unionis nec
	  ipsius mentis ullam singularem causam assignare potuerit sed
	  necesse ipsi fuerit ad causam totius Universi hoc est ad Deum
	  recurrere. Deinde pervelim scire quot motus gradus potest
	  glandulæ isti pineali mens tribuere et quanta cum vi eandem
	  suspensam tenere potest. Nam nescio an hæc glans tardius vel
	  celerius a mente circumagatur quam a spiritibus animalibus et
	  an motus passionum quos firmis judiciis arcte junximus, non
	  possint ab iisdem iterum a causis corporeis disjungi; ex quo
	  sequeretur ut quamvis mens firmiter proposuerit contra
	  pericula ire atque huic decreto motus audaciæ junxerit, viso
	  tamen periculo, glans ita suspendatur ut mens non nisi de fuga
	  possit cogitare et sane cum nulla detur ratio voluntatis ad
	  motum, nulla etiam datur comparatio inter mentis et corporis
	  potentiam seu vires et consequenter hujus vires nequaquam
	  viribus illius determinari possunt. His adde quod nec hæc
	  glans ita in medio cerebro sita reperiatur ut tam facile
	  totque modis circumagi possit et quod non omnes nervi ad
	  cavitates usque cerebri protendantur. Denique omnia quæ de
	  voluntate ejusque libertate asserit, omitto quandoquidem hæc
	  falsa esse satis superque ostenderim. Igitur quia mentis
	  potentia ut supra ostendi, sola intelligentia definitur,
	  affectuum remedia quæ omnes experiri quidem sed non accurate
	  observare nec distincte videre credo sola mentis cognitione,
	  determinabimus et ex eadem illa omnia quæ ad ipsius
	  beatitudinem spectant, deducemus.</p>
      </verba>
    </entitas>

    <entitas typus="axiomata" id="5a">
      <entitas typus="axioma" numerus="1" id="5a1">
	<verba>
	  <p>Si in eodem subjecto duæ contrariæ actiones excitentur,
	    debebit necessario vel in utraque vel in una sola mutatio
	    fieri donec desinant contrariæ esse.</p>
	</verba>
      </entitas>
      
      <entitas typus="axioma" numerus="2" id="5a2">
	<verba>
	  <p>Effectus potentia definitur potentia ipsius causæ quatenus
	    ejus essentia per ipsius causæ essentiam explicatur vel
	    definitur. Patet hoc axioma
	    ex <patet-ex id="307">propositione 7 partis
	    III</patet-ex>.</p>
	</verba>
      </entitas>
      
    </entitas>

    <entitas typus="propositio" numerus="1" id="501">
      <verba>
	<p>Prout cogitationes rerumque ideæ ordinantur et concatenantur
	  in mente, ita corporis affectiones seu rerum imagines ad
	  amussim ordinantur et concatenantur in corpore.</p>
      </verba>

      <entitas typus="demonstratio" id="501d">
	<verba>
	  <p>Ordo et connexio idearum idem est
	    (per <patet-ex id="207">propositionem 7 partis
	    II</patet-ex>) ac ordo et connexio rerum et vice versa ordo
	    et connexio rerum idem est
	    (per <patet-ex id="206c">corollaria propositionum
	    6</patet-ex> et <patet-ex id="207c">7 partis II</patet-ex>)
	    ac ordo et connexio idearum. Quare sicuti ordo et connexio
	    idearum in mente fit secundum ordinem et concatenationem
	    affectionum corporis (per <patet-ex id="218">propositionem
	    18 partis II</patet-ex>) sic vice versa
	    (per <patet-ex id="302">propositionem 2 partis
	    III</patet-ex>) ordo et connexio affectionum corporis fit
	    prout cogitationes rerumque ideæ ordinantur et concatenantur
	    in mente. Q.E.D.</p>
	</verba>
      </entitas>
    </entitas>


    <entitas typus="propositio" numerus="2" id="502">
      <verba>
	<p>Si animi commotionem seu affectum a causæ externæ cogitatione
	  amoveamus et aliis jungamus cogitationibus, tum amor seu odium
	  erga causam externam ut et animi fluctuationes quæ ex his
	  affectibus oriuntur, destruentur.</p>
      </verba>

      <entitas typus="demonstratio" id="502d">
	<verba>
	  <p>Id enim quod formam amoris vel odii constituit, est lætitia
	    vel tristitia concomitante idea causæ externæ (per
	    <patet-ex id="3ad6">definitiones 6</patet-ex>
	    et <patet-ex id="3ad7">7 affectuum</patet-ex>); hac igitur
	    sublata, amoris vel odii forma simul tollitur adeoque hi
	    affectus et qui ex his oriuntur, destruuntur. Q.E.D.</p>
	</verba>
      </entitas>
    </entitas>


    <entitas typus="propositio" numerus="3" id="503">
      <verba>
	<p>Affectus qui passio est, desinit esse passio simulatque ejus
	  claram et distinctam formamus ideam.</p>
      </verba>

      <entitas typus="demonstratio" id="503d">
	<verba>
	  <p>Affectus qui passio est, idea est confusa
	    (per <patet-ex id="3agd">generalem affectuum
	    definitionem</patet-ex>). Si itaque ipsius affectus claram
	    et distinctam formemus ideam, hæc idea ab ipso affectu
	    quatenus ad solam mentem refertur, non nisi ratione
	    distinguetur (per
	    <patet-ex id="221">propositionem 21 partis II</patet-ex> cum
	    <patet-ex id="221sc">ejusdem scholio</patet-ex>) adeoque
	    (per <patet-ex id="303">propositionem 3 partis
	    III</patet-ex>) affectus desinet esse passio. Q.E.D.</p>
	</verba>
      </entitas>

      <entitas typus="corollarium" id="503c">
	<verba>
	  <p>Affectus igitur eo magis in nostra potestate est et mens ab
	    eo minus patitur quo nobis est notior.</p>
	</verba>
      </entitas>
    </entitas>


    <entitas typus="propositio" numerus="4" id="504">
      <verba>
	<p>Nulla est corporis affectio cujus aliquem clarum et
	  distinctum non possumus formare conceptum.</p>
      </verba>

      <entitas typus="demonstratio" id="504d">
	<verba>
	  <p>Quæ omnibus communia sunt, non possunt concipi nisi
	    adæquate (per <patet-ex id="238">propositionem 38 partis
	    II</patet-ex>) adeoque (per <patet-ex id="212">propositionem
	    12</patet-ex> et <patet-ex id="213l2">lemma 2 quod habetur
	    post scholium propositionis 13 partis II</patet-ex>) nulla
	    est corporis affectio cujus aliquem clarum et distinctum non
	    possumus formare conceptum. Q.E.D.</p>
	</verba>
      </entitas>

      <entitas typus="corollarium" id="504c">
	<verba>
	  <p>Hinc sequitur nullum esse affectum cujus non possumus
	    aliquem clarum et distinctum formare conceptum. Est namque
	    affectus corporis affectionis idea
	    (per <patet-ex id="3agd">generalem affectuum
	    definitionem</patet-ex>) quæ propterea
	    (per <patet-ex id="504">propositionem
	    præcedentem</patet-ex>) aliquem clarum et distinctum
	    involvere debet conceptum.</p>
	</verba>
      </entitas>

      <entitas typus="scholium" id="504sc">
	<verba>
	  <p>Quandoquidem nihil datur ex quo aliquis effectus non
	    sequatur (per <patet-ex id="136">propositionem 36 partis
	    I</patet-ex>) et quicquid ex idea quæ in nobis est adæquata,
	    sequitur, id omne clare et distincte intelligimus (per
	    <patet-ex id="240">propositionem 40 partis II</patet-ex>)
	    hinc sequitur unumquemque potestatem habere se suosque
	    affectus, si non absolute, ex parte saltem clare et
	    distincte intelligendi et consequenter efficiendi ut ab
	    iisdem minus patiatur. Huic igitur rei præcipue danda est
	    opera ut unumquemque affectum quantum fieri potest clare et
	    distincte cognoscamus ut sic mens ex affectu ad illa
	    cogitandum determinetur quæ clare et distincte percipit et
	    in quibus plane acquiescit atque adeo ut ipse affectus a
	    cogitatione causæ externæ separetur et veris jungatur
	    cogitationibus; ex quo fiet ut non tantum amor, odium
	    etc. destruantur (per
	    <patet-ex id="502">propositionem 2 hujus</patet-ex>) sed ut
	    etiam appetitus seu cupiditates quæ ex tali affectu oriri
	    solent, excessum habere nequeant
	    (per <patet-ex id="461">propositionem 61 partis
	    IV</patet-ex>). Nam apprime notandum est unum eundemque esse
	    appetitum per quem homo tam agere quam pati dicitur. Exempli
	    gratia cum natura humana ita comparatum esse ostendimus ut
	    unusquisque appetat ut reliqui ex ipsius ingenio vivant
	    (vide
	    <patet-ex id="331c">corollarium propositionis 31 partis
	      III</patet-ex>) qui quidem appetitus in homine qui ratione
	      non ducitur, passio est quæ ambitio vocatur nec multum a
	      superbia discrepat et contra in homine qui ex rationis
	      dictamine vivit, actio seu virtus est quæ pietas
	      appellatur (vide <patet-ex id="437sc1">scholium I
	      propositionis 37 partis IV</patet-ex>
	      et <patet-ex id="437a">II demonstrationem ejusdem
	      propositionis</patet-ex>). Et hoc modo omnes appetitus seu
	      cupiditates eatenus tantum passiones sunt quatenus ex
	      ideis inadæquatis oriuntur atque eædem virtuti accensentur
	      quando ab ideis adæquatis excitantur vel generantur. Nam
	      omnes cupiditates quibus ad aliquid agendum determinamur,
	      tam oriri possunt ab adæquatis quam ab inadæquatis ideis
	      (vide
	    <patet-ex id="459">propositionem 59 partis
	      IV</patet-ex>). Atque hoc (ut eo unde digressus sum
	      revertar) affectuum remedio quod scilicet in eorum vera
	      cognitione consistit, nullum præstantius aliud quod a
	      nostra potestate pendeat, excogitari potest quandoquidem
	      nulla alia mentis potentia datur quam cogitandi et
	      adæquatas ideas formandi, ut supra
	      (per <patet-ex id="303">propositionem 3 partis
	      III</patet-ex>) ostendimus.</p>
	</verba>
      </entitas>
    </entitas>


    <entitas typus="propositio" numerus="5" id="505">
      <verba>
	<p>Affectus erga rem quam simpliciter et non ut necessariam
	  neque ut possibilem neque ut contingentem imaginamur, cæteris
	  paribus omnium est maximus.</p>
      </verba>

      <entitas typus="demonstratio" id="505d">
	<verba>
	  <p>Affectus erga rem quam liberam esse imaginamur, major est
	    quam erga necessariam (per <patet-ex id="349">propositionem
	    49 partis III</patet-ex>) et consequenter adhuc major quam
	    erga illam quam ut possibilem vel contingentem imaginamur
	    (per
	    <patet-ex id="411">propositionem 11 partis
	      IV</patet-ex>). At rem aliquam ut liberam imaginari nihil
	      aliud esse potest quam quod rem simpliciter imaginamur dum
	      causas a quibus ipsa ad agendum determinata fuit,
	      ignoramus (per illa quæ in <patet-ex id="235sc">scholio
	      propositionis 35 partis II</patet-ex> ostendimus); ergo
	      affectus erga rem quam simpliciter imaginamur, cæteris
	      paribus major est quam erga necessariam, possibilem vel
	      contingentem et consequenter maximus. Q.E.D.</p>
	</verba>
      </entitas>
    </entitas>


    <entitas typus="propositio" numerus="6" id="506">
      <verba>
	<p>Quatenus mens res omnes ut necessarias intelligit eatenus
	  majorem in affectus potentiam habet seu minus ab iisdem
	  patitur.</p>
      </verba>

      <entitas typus="demonstratio" id="506d">
	<verba>
	  <p>Mens res omnes necessarias esse intelligit (per
	    <patet-ex id="129">propositionem 29 partis I</patet-ex>) et
	    infinito causarum nexu determinari ad existendum et
	    operandum (per <patet-ex id="128">propositionem 28 partis
	    I</patet-ex>) adeoque (per <patet-ex id="505">propositionem
	    præcedentem</patet-ex>) eatenus efficit ut ab affectibus qui
	    ex iis oriuntur, minus patiatur et
	    (per <patet-ex id="348">propositionem 48 partis
	    III</patet-ex>) minus erga ipsas afficiatur. Q.E.D.</p>
	</verba>
      </entitas>

      <entitas typus="scholium" id="506sc">
	<verba>
	  <p>Quo hæc cognitio quod scilicet res necessariæ sint, magis
	    circa res singulares quas distinctius et magis vivide
	    imaginamur, versatur, eo hæc mentis in affectus potentia
	    major est, quod ipsa etiam experientia testatur. Videmus
	    enim tristitiam boni alicujus quod periit mitigari simulac
	    homo qui id perdidit, considerat bonum illud servari nulla
	    ratione potuisse. Sic etiam videmus quod nemo miseretur
	    infantis propterea quod nescit loqui, ambulare, ratiocinari
	    et quod denique tot annos quasi sui inscius vivat. At si
	    plerique adulti et unus aut alter infans nascerentur, tum
	    unumquemque misereret infantum quia tum ipsam infantiam non
	    ut rem naturalem et necessariam sed ut naturæ vitium seu
	    peccatum consideraret et ad hunc modum plura alia notare
	    possemus.</p>
	</verba>
      </entitas>
    </entitas>


    <entitas typus="propositio" numerus="7" id="507">
      <verba>
	<p>Affectus qui ex ratione oriuntur vel excitantur, si ratio
	  temporis habeatur, potentiores sunt iis qui ad res singulares
	  referuntur quas ut absentes contemplamur.</p>
      </verba>

      <entitas typus="demonstratio" id="507d">
	<verba>
	  <p>Rem aliquam ut absentem non contemplamur ex affectu quo
	    eandem imaginamur sed ex eo quod corpus alio afficitur
	    affectu qui ejusdem rei existentiam secludit (per
	    <patet-ex id="217">propositionem 17 partis
	      II</patet-ex>). Quare affectus qui ad rem quam ut absentem
	      contemplamur, refertur, ejus naturæ non est ut reliquas
	      hominis actiones et potentiam superet (de quibus vide
	    <patet-ex id="406">propositionem 6 partis IV</patet-ex>) sed
	    contra ejus naturæ est ut ab iis affectionibus quæ
	    existentiam externæ ejus causæ secludunt, coerceri aliquo
	    modo possit (per
	    <patet-ex id="409">propositionem 9 partis IV</patet-ex>). At
	    affectus qui ex ratione oritur, refertur necessario ad
	    communes rerum proprietates (vide rationis definitionem
	    in <patet-ex id="240sc2">II scholio propositionis 40 partis
	    II</patet-ex>) quas semper ut præsentes contemplamur (nam
	    nihil dari potest quod earum præsentem existentiam secludat)
	    et quas semper eodem modo imaginamur
	    (per <patet-ex id="238">propositionem 38 partis
	    II</patet-ex>). Quare talis affectus idem semper manet et
	    consequenter (per <patet-ex id="5a1">axioma 1
	    hujus</patet-ex>) affectus qui eidem sunt contrarii quique a
	    suis causis externis non foventur, eidem magis magisque sese
	    accommodare debebunt donec non amplius sint contrarii et
	    eatenus affectus qui ex ratione oritur, est
	    potentior. Q.E.D.</p>
	</verba>
      </entitas>
    </entitas>


    <entitas typus="propositio" numerus="8" id="508">
      <verba>
	<p>Quo affectus aliquis a pluribus causis simul concurrentibus
	  excitatur, eo major est.</p>
      </verba>

      <entitas typus="demonstratio" id="508d">
	<verba>
	  <p>Plures causæ simul plus possunt quam si pauciores essent
	    (per <patet-ex id="307">propositionem 7 partis
	    III</patet-ex>) adeoque
	    (per <patet-ex id="405">propositionem 5 partis
	    IV</patet-ex>) quo affectus aliquis a pluribus causis simul
	    excitatur, eo fortior est. Q.E.D.</p>
	</verba>
      </entitas>

      <entitas typus="scholium" id="508sc">
	<verba>
	  <p>Hæc propositio patet etiam ex <patet-ex id="5a2">axiomate 2
	      hujus partis</patet-ex>.</p>
	</verba>
      </entitas>
    </entitas>


    <entitas typus="propositio" numerus="9" id="509">
      <verba>
	<p>Affectus qui ad plures et diversas causas refertur quas mens
	  cum ipso affectu simul contemplatur, minus noxius est et minus
	  per ipsum patimur et erga unamquamque causam minus afficimur
	  quam alius æque magnus affectus qui ad unam solam vel
	  pauciores causas refertur.</p>
      </verba>

      <entitas typus="demonstratio" id="509d">
	<verba>
	  <p>Affectus eatenus tantum malus seu noxius est quatenus mens
	    ab eo impeditur quominus possit cogitare
	    (per <patet-ex id="426">propositiones 26</patet-ex>
	    et <patet-ex id="427">27 partis IV</patet-ex>) adeoque ille
	    affectus a quo mens ad plura simul objecta contemplandum
	    determinatur, minus noxius est quam alius æque magnus
	    affectus qui mentem in sola unius aut pauciorum objectorum
	    contemplatione ita detinet ut de aliis cogitare nequeat,
	    quod erat primum. Deinde quia mentis essentia hoc est (per
	    <patet-ex id="307">propositionem 7 partis III</patet-ex>)
	    potentia in sola cogitatione consistit
	    (per <patet-ex id="211">propositionem 11 partis
	    II</patet-ex>) ergo mens per affectum a quo ad plura simul
	    contemplandum determinatur, minus patitur quam per æque
	    magnum affectum qui mentem in sola unius aut pauciorum
	    objectorum contemplatione occupatam tenet, quod erat
	    secundum. Denique hic affectus (per
	    <patet-ex id="348">propositionem 48 partis III</patet-ex>)
	    quatenus ad plures causas externas refertur, est etiam erga
	    unamquamque minor. Q.E.D.</p>
	</verba>
      </entitas>
    </entitas>


    <entitas typus="propositio" numerus="10" id="510">
      <verba>
	<p>Quamdiu affectibus qui nostræ naturæ sunt contrarii, non
	  conflictamur tamdiu potestatem habemus ordinandi et
	  concatenandi corporis affectiones secundum ordinem ad
	  intellectum.</p>
      </verba>

      <entitas typus="demonstratio" id="510d">
	<verba>
	  <p>Affectus qui nostræ naturæ sunt contrarii hoc est (per
	    <patet-ex id="430">propositionem 30 partis IV</patet-ex>)
	    qui mali sunt, eatenus mali sunt quatenus impediunt quominus
	    mens intelligat (per <patet-ex id="427">propositionem 27
	    partis IV</patet-ex>). Quamdiu igitur affectibus qui nostræ
	    naturæ contrarii sunt, non conflictamur tamdiu mentis
	    potentia qua res intelligere conatur
	    (per <patet-ex id="426">propositionem 26 partis
	    IV</patet-ex>) non impeditur atque adeo tamdiu potestatem
	    habet claras et distinctas ideas formandi et alias ex aliis
	    deducendi (vide <patet-ex id="240sc2">II scholium
	    propositionis 40</patet-ex> et <patet-ex id="247sc">scholium
	    propositionis 47 partis II</patet-ex>) et consequenter
	    (per <patet-ex id="501">propositionem 1 hujus</patet-ex>)
	    tamdiu potestatem habemus ordinandi et concatenandi
	    affectiones corporis secundum ordinem ad
	    intellectum. Q.E.D.</p>
	</verba>
      </entitas>

      <entitas typus="scholium" id="510sc">
	<verba>
	  <p>Hac potestate recte ordinandi et concatenandi corporis
	    affectiones efficere possumus ut non facile malis affectibus
	    afficiamur. Nam (per <patet-ex id="507">propositionem 7
	    hujus</patet-ex>) major vis requiritur ad affectus secundum
	    ordinem ad intellectum ordinatos et concatenatos coercendum
	    quam incertos et vagos. Optimum igitur quod efficere
	    possumus quamdiu nostrorum affectuum perfectam cognitionem
	    non habemus, est rectam vivendi rationem seu certa vitæ
	    dogmata concipere eaque memoriæ mandare et rebus
	    particularibus in vita frequenter obviis continuo applicare
	    ut sic nostra imaginatio late iisdem afficiatur et nobis in
	    promptu sint semper. Exempli gratia inter vitæ dogmata
	    posuimus (vide
	    <patet-ex id="446">propositionem 46 partis IV</patet-ex> cum
	    <patet-ex id="446sc">ejusdem scholio</patet-ex>) odium amore
	    seu generositate vincendum, non autem reciproco odio
	    compensandum. Ut autem hoc rationis præscriptum semper in
	    promptu habeamus ubi usus erit, cogitandæ et sæpe meditandæ
	    sunt communes hominum injuriæ et quomodo et qua via
	    generositate optime propulsentur; sic enim imaginem injuriæ
	    imaginationi hujus dogmatis jungemus et nobis (per
	    <patet-ex id="218">propositionem 18 partis II</patet-ex>) in
	    promptu semper erit ubi nobis injuria afferetur. Quod si
	    etiam in promptu habuerimus rationem nostri veri utilis ac
	    etiam boni quod ex mutua amicitia et communi societate
	    sequitur et præterea quod ex recta vivendi ratione summa
	    animi acquiescentia oriatur
	    (per <patet-ex id="452">propositionem 52 partis
	    IV</patet-ex>) et quod homines ut reliqua, ex naturæ
	    necessitate agant, tum injuria sive odium quod ex eadem
	    oriri solet, minimam imaginationis partem occupabit et
	    facile superabitur; vel si ira quæ ex maximis injuriis oriri
	    solet, non adeo facile superetur, superabitur tamen quamvis
	    non sine animi fluctuatione, longe minore temporis spatio
	    quam si hæc non ita præmeditata habuissemus, ut patet
	    ex <patet-ex id="506">propositione
	    6</patet-ex>, <patet-ex id="507">7</patet-ex>
	    et <patet-ex id="508">8 hujus partis</patet-ex>. De
	    animositate ad metum deponendum eodem modo cogitandum est;
	    enumeranda scilicet sunt et sæpe imaginanda communia vitæ
	    pericula et quomodo animi præsentia et fortitudine optime
	    vitari et superari possunt. Sed notandum quod nobis in
	    ordinandis nostris cogitationibus et imaginibus semper
	    attendendum est (per <patet-ex id="463c">corollarium
	    propositionis 63 partis IV</patet-ex>
	    et <patet-ex id="359">propositionem 59 partis
	    III</patet-ex>) ad illa quæ in unaquaque re bona sunt ut sic
	    semper ex lætitiæ affectu ad agendum determinemur. Exempli
	    gratia si quis videt se nimis gloriam sectari, de ejus recto
	    usu cogitet et in quem finem sectanda sit et quibus mediis
	    acquiri possit sed non de ipsius abusu et vanitate et
	    hominum inconstantia vel aliis hujusmodi de quibus nemo nisi
	    ex animi ægritudine cogitat; talibus enim cogitationibus
	    maxime ambitiosi se maxime afflictant quando de assequendo
	    honore quem ambiunt desperant et dum iram evomunt, sapientes
	    videri volunt. Quare certum est eos gloriæ maxime esse
	    cupidos qui de ipsius abusu et mundi vanitate maxime
	    clamant. Nec hoc ambitiosis proprium sed omnibus commune est
	    quibus fortuna est adversa et qui animo impotentes sunt. Nam
	    pauper etiam, avarus de abusu pecuniæ et divitum vitiis non
	    cessat loqui, quo nihil aliud efficit quam se afflictare et
	    aliis ostendere se non tantum paupertatem suam sed etiam
	    aliorum divitias iniquo animo ferre. Sic etiam qui male ab
	    amasia excepti sunt, nihil aliud cogitant quam de mulierum
	    inconstantia et fallaci animo et reliquis earundem
	    decantatis vitiis quæ omnia statim oblivioni tradunt simulac
	    ab amasia iterum recipiuntur. Qui itaque suos affectus et
	    appetitus ex solo libertatis amore moderari studet, is
	    quantum potest nitetur virtutes earumque causas noscere et
	    animum gaudio quod ex earum vera cognitione oritur, implere;
	    at minime hominum vitia contemplari hominesque obtrectare et
	    falsa libertatis specie gaudere. Atque hæc qui diligenter
	    observabit (neque enim difficilia sunt) et exercebit, næ
	    ille brevi temporis spatio actiones suas ex rationis imperio
	    plerumque dirigere poterit.</p>
	</verba>
      </entitas>
    </entitas>


    <entitas typus="propositio" numerus="11" id="511">
      <verba>
	<p>Quo imago aliqua ad plures res refertur, eo frequentior est
	  seu sæpius viget et mentem magis occupat.</p>
      </verba>

      <entitas typus="demonstratio" id="511d">
	<verba>
	  <p>Quo enim imago seu affectus ad plures res refertur, eo
	    plures dantur causæ a quibus excitari et foveri potest quas
	    omnes mens (per hypothesin) ex ipso affectu simul
	    contemplatur atque adeo affectus eo frequentior est seu
	    sæpius viget et (per <patet-ex id="508">propositionem 8
	    hujus</patet-ex>) mentem magis occupat. Q.E.D.</p>
	</verba>
      </entitas>
    </entitas>


    <entitas typus="propositio" numerus="12" id="512">
      <verba>
	<p>Rerum imagines facilius imaginibus quæ ad res referuntur quas
	  clare et distincte intelligimus, junguntur quam aliis.</p>
      </verba>

      <entitas typus="demonstratio" id="512d">
	<verba>
	  <p>Res quas clare et distincte intelligimus, vel rerum
	    communes proprietates sunt vel quæ ex iis deducuntur (vide
	    rationis definitionem in <patet-ex id="240sc2">II scholio
	    propositionis 40 partis II</patet-ex>) et consequenter
	    sæpius (per <patet-ex id="511">propositionem
	    præcedentem</patet-ex>) in nobis excitantur adeoque facilius
	    fieri potest ut res alias simul cum his quam cum aliis
	    contemplemur et consequenter (per
	    <patet-ex id="218">propositionem 18 partis II</patet-ex>) ut
	    facilius cum his quam cum aliis jungantur. Q.E.D.</p>
	</verba>
      </entitas>
    </entitas>


    <entitas typus="propositio" numerus="13" id="513">
      <verba>
	<p>Quo imago aliqua pluribus aliis juncta est, eo sæpius
	viget.</p>
      </verba>

      <entitas typus="demonstratio" id="513d">
	<verba>
	  <p>Nam quo imago aliqua pluribus aliis juncta est, eo (per
	    <patet-ex id="218">propositionem 18 partis II</patet-ex>)
	    plures causæ dantur a quibus excitari potest. Q.E.D.</p>
	</verba>
      </entitas>
    </entitas>


    <entitas typus="propositio" numerus="14" id="514">
      <verba>
	<p>Mens efficere potest ut omnes corporis affectiones seu rerum
	  imagines ad Dei ideam referantur.</p>
      </verba>

      <entitas typus="demonstratio" id="514d">
	<verba>
	  <p>Nulla est corporis affectio cujus aliquem clarum et
	    distinctum non possit mens formare conceptum (per
	    <patet-ex id="504">propositionem 4 hujus</patet-ex>) adeoque
	    efficere potest (per <patet-ex id="115">propositionem 15
	    partis I</patet-ex>) ut omnes ad Dei ideam
	    referuntur. Q.E.D.</p>
	</verba>
      </entitas>
    </entitas>


    <entitas typus="propositio" numerus="15" id="515">
      <verba>
	<p>Qui se suosque affectus clare et distincte intelligit, Deum
	  amat et eo magis quo se suosque affectus magis intelligit.</p>
      </verba>

      <entitas typus="demonstratio" id="515d">
	<verba>
	  <p>Qui se suosque affectus clare et distincte intelligit,
	    lætatur (per <patet-ex id="353">propositionem 53 partis
	    III</patet-ex>) idque concomitante idea Dei
	    (per <patet-ex id="514">propositionem
	    præcedentem</patet-ex>) atque adeo
	    (per <patet-ex id="3ad6">6 affectuum
	    definitionem</patet-ex>) Deum amat et (per eandem rationem)
	    eo magis quo se suosque affectus magis
	    intelligit. Q.E.D.</p>
	</verba>
      </entitas>
    </entitas>


    <entitas typus="propositio" numerus="16" id="516">
      <verba>
	<p>Hic erga Deum amor mentem maxime occupare debet.</p>
      </verba>

      <entitas typus="demonstratio" id="516d">
	<verba>
	  <p>Est enim hic amor junctus omnibus corporis affectionibus
	    (per <patet-ex id="514">propositionem 14 hujus</patet-ex>)
	    quibus omnibus fovetur (per <patet-ex id="515">propositionem
	    15 hujus</patet-ex>) atque adeo
	    (per <patet-ex id="511">propositionem 11 hujus</patet-ex>)
	    mentem maxime occupare debet. Q.E.D.</p>
	</verba>
      </entitas>
    </entitas>


    <entitas typus="propositio" numerus="17" id="517">
      <verba>
	<p>Deus expers est passionum nec ullo lætitiæ aut tristitiæ
	  affectu afficitur.</p>
      </verba>

      <entitas typus="demonstratio" id="517d">
	<verba>
	  <p>Ideæ omnes quatenus ad Deum referuntur, veræ sunt (per
	    <patet-ex id="232">propositionem 32 partis II</patet-ex>)
	    hoc est (per <patet-ex id="2d4">definitionem 4 partis
	    II</patet-ex>) adæquatæ atque adeo
	    (per <patet-ex id="3agd">affectuum generalem
	    definitionem</patet-ex>) Deus expers est passionum. Deinde
	    Deus neque ad majorem neque ad minorem perfectionem transire
	    potest (per <patet-ex id="120c2">II corollarium
	    propositionis 20 partis I</patet-ex>) adeoque
	    (per <patet-ex id="3ad2">2</patet-ex>
	    et <patet-ex id="3ad3">3 affectuum definitiones</patet-ex>)
	    nullo lætitiæ neque tristitiæ affectu afficitur. Q.E.D.</p>
	</verba>
      </entitas>

      <entitas typus="corollarium" id="517c">
	<verba>
	  <p>Deus proprie loquendo neminem amat neque odio habet. Nam
	    Deus (per <patet-ex id="517">propositionem
	    præcedentem</patet-ex>) nullo lætitiæ neque tristitiæ
	    affectu afficitur et consequenter
	    (per <patet-ex id="3ad6">6</patet-ex>
	    et <patet-ex id="3ad7">7 affectuum definitiones</patet-ex>)
	    neminem etiam amat neque odio habet.</p>
	</verba>
      </entitas>
    </entitas>


    <entitas typus="propositio" numerus="18" id="518">
      <verba>
	<p>Nemo potest Deum odio habere.</p>
      </verba>

      <entitas typus="demonstratio" id="518d">
	<verba>
	  <p>Idea Dei quæ in nobis est, est adæquata et perfecta (per
	    <patet-ex id="246">propositiones 46</patet-ex>
	    et <patet-ex id="247">47 partis II</patet-ex>) adeoque
	    quatenus Deum contemplamur eatenus agimus
	    (per <patet-ex id="303">propositionem 3 partis
	    III</patet-ex>) et consequenter
	    (per <patet-ex id="359">propositionem 59 partis
	    III</patet-ex>) nulla potest dari tristitia concomitante
	    idea Dei hoc est (per <patet-ex id="3ad7">7 affectuum
	    definitionem</patet-ex>) nemo Deum odio habere
	    potest. Q.E.D.</p>
	</verba>
      </entitas>

      <entitas typus="corollarium" id="518c">
	<verba>
	  <p>Amor erga Deum in odium verti nequit.</p>
	</verba>
      </entitas>

      <entitas typus="scholium" id="518sc">
	<verba>
	  <p>At objici potest quod dum Deum omnium rerum causam
	    intelligimus, eo ipso Deum tristitiæ causam
	    consideramus. Sed ad hoc respondeo quod quatenus tristitiæ
	    causas intelligimus eatenus
	    (per <patet-ex id="503">propositionem 3 hujus</patet-ex>)
	    ipsa desinit esse passio hoc est (per
	    <patet-ex id="359">propositionem 59 partis III</patet-ex>)
	    eatenus desinit esse tristitia atque adeo quatenus Deum
	    tristitiæ causam esse intelligimus eatenus lætamur.</p>
	</verba>
      </entitas>
    </entitas>


    <entitas typus="propositio" numerus="19" id="519">
      <verba>
	<p>Qui Deum amat, conari non potest ut Deus ipsum contra
	amet.</p>
      </verba>

      <entitas typus="demonstratio" id="519d">
	<verba>
	  <p>Si homo id conaretur, cuperet ergo
	    (per <patet-ex id="517c">corollarium propositionis 17
	    hujus</patet-ex>) ut Deus quem amat non esset Deus et
	    consequenter (per <patet-ex id="319">propositionem 19 partis
	    III</patet-ex>) contristari cuperet, quod
	    (per <patet-ex id="328">propositionem 28 partis
	    III</patet-ex>) est absurdum. Ergo qui Deum amat
	    etc. Q.E.D.</p>
	</verba>
      </entitas>
    </entitas>


    <entitas typus="propositio" numerus="20" id="520">
      <verba>
	<p>Hic erga Deum amor neque invidiæ neque zelotypiæ affectu
	  inquinari potest sed eo magis fovetur quo plures homines eodem
	  amoris vinculo cum Deo junctos imaginamur.</p>
      </verba>

      <entitas typus="demonstratio" id="520d">
	<verba>
	  <p>Hic erga Deum amor summum bonum est quod ex dictamine
	    rationis appetere possumus
	    (per <patet-ex id="428">propositionem 28 partis
	    IV</patet-ex>) et omnibus hominibus commune est
	    (per <patet-ex id="436">propositionem 36 partis
	    IV</patet-ex>) et omnes ut eodem gaudeant cupimus
	    (per <patet-ex id="437">propositionem 37 partis
	    IV</patet-ex>) atque adeo (per <patet-ex id="3ad23">23
	    affectuum definitionem</patet-ex>) invidiæ affectu maculari
	    nequit neque etiam (per <patet-ex id="518">propositionem 18
	    hujus</patet-ex> et definitionem zelotypiæ, quam vide in
	    <patet-ex id="335sc">scholio propositionis 35 partis
	      III</patet-ex>) zelotypiæ affectu sed contra (per
	    <patet-ex id="331">propositionem 31 partis III</patet-ex>)
	    eo magis foveri debet quo plures homines eodem gaudere
	    imaginamur. Q.E.D.</p>
	</verba>
      </entitas>

      <entitas typus="scholium" id="520sc">
	<verba>
	  <p>Possumus hoc eodem modo ostendere nullum dari affectum qui
	    huic amori directe sit contrarius, a quo hic ipse amor
	    possit destrui atque adeo concludere possumus hunc erga Deum
	    amorem omnium affectuum est constantissimum nec quatenus ad
	    corpus refertur, posse destrui nisi cum ipso corpore. Cujus
	    autem naturæ sit quatenus ad solam mentem refertur, postea
	    videbimus. Atque his omnia affectuum remedia sive id omne
	    quod mens in se sola considerata adversus affectus potest,
	    comprehendi; ex quibus apparet mentis in affectus potentiam
	    consistere I° in ipsa affectuum cognitione
	    (vide <patet-ex id="504sc">scholium propositionis 4
	    hujus</patet-ex>). II° in eo quod affectus a cogitatione
	    causæ externæ quam confuse imaginamur, separat
	    (vide <patet-ex id="502">propositionem 2</patet-ex>
	    cum <patet-ex id="504sc">eodem scholio propositionis 4
	    hujus</patet-ex>). III° in tempore quo affectiones quæ ad
	    res quas intelligimus referuntur, illas superant quæ ad res
	    referuntur quas confuse seu mutilate concipimus (vide
	    <patet-ex id="507">propositionem 7 hujus</patet-ex>). IV° in
	    multitudine causarum a quibus affectiones quæ ad rerum
	    communes proprietates vel ad Deum referuntur, foventur (vide
	    <patet-ex id="509">propositiones 9</patet-ex>
	    et <patet-ex id="511">11 hujus</patet-ex>). V° denique in
	    ordine quo mens suos affectus ordinare et invicem
	    concatenare potest (vide <patet-ex id="510sc">scholium
	    propositionis 10</patet-ex> et
	    insuper <patet-ex id="512">propositiones
	    12</patet-ex>, <patet-ex id="513">13</patet-ex>
	    et <patet-ex id="514">14 hujus</patet-ex>). Sed ut hæc
	    mentis in affectus potentia melius intelligatur, venit
	    apprime notandum quod affectus a nobis magni appellantur
	    quando unius hominis affectum cum affectu alterius
	    comparamus et unum magis quam alium eodem affectu
	    conflictari videmus; vel quando unius ejusdemque hominis
	    affectus ad invicem comparamus eundemque uno affectu magis
	    quam alio affici sive moveri comperimus. Nam
	    (per <patet-ex id="405">propositionem 5 partis
	    IV</patet-ex>) vis cujuscunque affectus definitur potentia
	    causæ externæ cum nostra comparata. At mentis potentia sola
	    cognitione definitur; impotentia autem seu passio a sola
	    cognitionis privatione hoc est ab eo per quod ideæ dicuntur
	    inadæquatæ, æstimatur; ex quo sequitur mentem illam maxime
	    pati cujus maximam partem ideæ inadæquatæ constituunt ita ut
	    magis per id quod patitur quam per id quod agit dignoscatur
	    et illam contra maxime agere cujus maximam partem ideæ
	    adæquatæ constituunt ita ut quamvis huic tot inadæquatæ ideæ
	    quam illi insint, magis tamen per illas quæ humanæ virtuti
	    tribuuntur quam per has quæ humanam impotentiam arguunt,
	    dignoscatur. Deinde notandum animi ægritudines et infortunia
	    potissimum originem trahere ex nimio amore erga rem quæ
	    multis variationibus est obnoxia et cujus nunquam compotes
	    esse possumus. Nam nemo de re ulla nisi quam amat sollicitus
	    anxiusve est neque injuriæ, suspiciones, inimicitiæ
	    etc. oriuntur nisi ex amore erga res quarum nemo potest
	    revera esse compos. Ex his itaque facile concipimus quid
	    clara et distincta cognitio et præcipue tertium illud
	    cognitionis genus (de quo vide <patet-ex id="247sc">scholium
	    propositionis 47 partis II</patet-ex>) cujus fundamentum est
	    ipsa Dei cognitio, in affectus potest quos nempe quatenus
	    passiones sunt, si non absolute tollit
	    (vide <patet-ex id="503">propositionem 3</patet-ex>
	    cum <patet-ex id="504sc">scholio propositionis 4
	    hujus</patet-ex>) saltem efficit ut minimam mentis partem
	    constituant (vide <patet-ex id="514">propositionem 14
	    hujus</patet-ex>). Deinde amorem gignit erga rem immutabilem
	    et æternam (vide <patet-ex id="515">propositionem 15
	    hujus</patet-ex>) et cujus revera sumus compotes (vide
	    <patet-ex id="245">propositionem 45 partis II</patet-ex>) et
	    qui propterea nullis vitiis quæ in communi amore insunt,
	    inquinari sed semper major ac major esse potest (per
	    <patet-ex id="515">propositionem 15 hujus</patet-ex>) et
	    mentis maximam partem occupare
	    (per <patet-ex id="516">propositionem 16 hujus</patet-ex>)
	    lateque afficere. Atque his omnia quæ præsentem hanc vitam
	    spectant, absolvi. Nam quod in hujus scholii principio dixi
	    me his paucis omnia affectuum remedia amplexum esse, facile
	    poterit unusquisque videre qui ad hæc quæ in hoc scholio
	    diximus et simul ad mentis ejusque affectuum definitiones et
	    denique ad <patet-ex id="301">propositiones 1</patet-ex>
	    et <patet-ex id="303">3 partis III</patet-ex>
	    attenderit. Tempus igitur jam est ut ad illa transeam quæ ad
	    mentis durationem sine relatione ad corpus pertinent.</p>
	</verba>
      </entitas>
    </entitas>


    <entitas typus="propositio" numerus="21" id="521">
      <verba>
	<p>Mens nihil imaginari potest neque rerum præteritarum
	  recordari nisi durante corpore.</p>
      </verba>

      <entitas typus="demonstratio" id="521d">
	<verba>
	  <p>Mens actualem sui corporis existentiam non exprimit neque
	    etiam corporis affectiones ut actuales concipit nisi durante
	    corpore (per <patet-ex id="208c">corollarium propositionis 8
	    partis II</patet-ex>) et consequenter
	    (per <patet-ex id="226">propositionem 26 partis
	    II</patet-ex>) nullum corpus ut actu existens concipit nisi
	    durante suo corpore ac proinde nihil imaginari (vide
	    imaginationis definitionem in <patet-ex id="217sc">scholio
	    propositionis 17 partis II</patet-ex>) neque rerum
	    præteritarum recordari potest nisi durante corpore (vide
	    definitionem memoriæ in
	    <patet-ex id="218sc">scholio propositionis 18 partis
	      II</patet-ex>). Q.E.D.</p>
	</verba>
      </entitas>
    </entitas>


    <entitas typus="propositio" numerus="22" id="522">
      <verba>
	<p>In Deo tamen datur necessario idea quæ hujus et illius
	  corporis humani essentiam sub æternitatis specie exprimit.</p>
      </verba>

      <entitas typus="demonstratio" id="522d">
	<verba>
	  <p>Deus non tantum est causa hujus et illius corporis humani
	    existentiæ sed etiam essentiæ
	    (per <patet-ex id="125">propositionem 25 partis
	    I</patet-ex>) quæ propterea per ipsam Dei essentiam
	    necessario debet concipi (per <patet-ex id="1a4">axioma 4
	    partis I</patet-ex>) idque æterna quadam necessitate
	    (per <patet-ex id="116">propositionem 16 partis
	    I</patet-ex>) qui quidem conceptus necessario in Deo dari
	    debet (per
	    <patet-ex id="203">propositionem 3 partis
	      II</patet-ex>). Q.E.D.</p>
	</verba>
      </entitas>
    </entitas>


    <entitas typus="propositio" numerus="23" id="523">
      <verba>
	<p>Mens humana non potest cum corpore absolute destrui sed ejus
	  aliquid remanet quod æternum est.</p>
      </verba>

      <entitas typus="demonstratio" id="523d">
	<verba>
	  <p>In Deo datur necessario conceptus seu idea quæ corporis
	    humani essentiam exprimit
	    (per <patet-ex id="522">propositionem
	    præcedentem</patet-ex>) quæ propterea aliquid necessario est
	    quod ad essentiam mentis humanæ pertinet
	    (per <patet-ex id="213">propositionem 13 partis
	    II</patet-ex>). Sed menti humanæ nullam durationem quæ
	    tempore definiri potest, tribuimus nisi quatenus corporis
	    actualem existentiam quæ per durationem explicatur et
	    tempore definiri potest, exprimit hoc est
	    (per <patet-ex id="208c">corollarium propositionis 8 partis
	    II</patet-ex>) ipsi durationem non tribuimus nisi durante
	    corpore. Cum tamen aliquid nihilominus sit id quod æterna
	    quadam necessitate per ipsam Dei essentiam concipitur (per
	    <patet-ex id="522">propositionem præcedentem</patet-ex>)
	    erit necessario hoc aliquid quod ad mentis essentiam
	    pertinet, æternum. Q.E.D.</p>
	</verba>
      </entitas>

      <entitas typus="scholium" id="523sc">
	<verba>
	  <p>Est uti diximus hæc idea quæ corporis essentiam sub specie
	    æternitatis exprimit, certus cogitandi modus qui ad mentis
	    essentiam pertinet quique necessario æternus est. Nec tamen
	    fieri potest ut recordemur nos ante corpus exstitisse
	    quandoquidem nec in corpore ulla ejus vestigia dari nec
	    æternitas tempore definiri nec ullam ad tempus relationem
	    habere potest. At nihilominus sentimus experimurque nos
	    æternos esse. Nam mens non minus res illas sentit quas
	    intelligendo concipit quam quas in memoria habet. Mentis
	    enim oculi quibus res videt observatque, sunt ipsæ
	    demonstrationes. Quamvis itaque non recordemur nos ante
	    corpus exstitisse, sentimus tamen mentem nostram quatenus
	    corporis essentiam sub æternitatis specie involvit, æternam
	    esse et hanc ejus existentiam tempore definiri sive per
	    durationem explicari non posse. Mens igitur nostra eatenus
	    tantum potest dici durare ejusque existentia certo tempore
	    definiri potest quatenus actualem corporis existentiam
	    involvit et eatenus tantum potentiam habet rerum existentiam
	    tempore determinandi easque sub duratione concipiendi.</p>
	</verba>
      </entitas>
    </entitas>


    <entitas typus="propositio" numerus="24" id="524">
      <verba>
	<p>Quo magis res singulares intelligimus eo magis Deum
	  intelligimus.</p>
      </verba>

      <entitas typus="demonstratio" id="524d">
	<verba>
	  <p>Patet ex <patet-ex id="125c">corollario propositionis 25
	      partis I</patet-ex>.</p>
	</verba>
      </entitas>
    </entitas>


    <entitas typus="propositio" numerus="25" id="525">
      <verba>
	<p>Summus mentis conatus summaque virtus est res intelligere
	  tertio cognitionis genere.</p>
      </verba>

      <entitas typus="demonstratio" id="525d">
	<verba>
	  <p>Tertium cognitionis genus procedit ab adæquata idea
	    quorundam Dei attributorum ad adæquatam cognitionem essentiæ
	    rerum (vide hujus definitionem in <patet-ex id="240sc2">II
	    scholio propositionis 40 partis II</patet-ex>) et quo magis
	    hoc modo res intelligimus eo magis
	    (per <patet-ex id="524">propositionem
	    præcedentem</patet-ex>) Deum intelligimus ac proinde
	    (per <patet-ex id="428">propositionem 28 partis
	    IV</patet-ex>) summa mentis virtus hoc est
	    (per <patet-ex id="4d8">definitionem 8 partis IV</patet-ex>)
	    mentis potentia seu natura sive
	    (per <patet-ex id="307">propositionem 7 partis
	    III</patet-ex>) summus conatus est res intelligere tertio
	    cognitionis genere. Q.E.D.</p>
	</verba>
      </entitas>
    </entitas>


    <entitas typus="propositio" numerus="26" id="526">
      <verba>
	<p>Quo mens aptior est ad res tertio cognitionis genere
	  intelligendum, eo magis cupit res eodem hoc cognitionis genere
	  intelligere.</p>
      </verba>

      <entitas typus="demonstratio" id="526d">
	<verba>
	  <p>Patet. Nam quatenus concipimus mentem aptam esse ad res hoc
	    cognitionis genere intelligendum eatenus eandem determinatam
	    concipimus ad res eodem cognitionis genere intelligendum et
	    consequenter (per <patet-ex id="3ad1">1 affectuum
	    definitionem</patet-ex>) quo mens ad hoc aptior est, eo
	    magis hoc cupit. Q.E.D.</p>
	</verba>
      </entitas>
    </entitas>


    <entitas typus="propositio" numerus="27" id="527">
      <verba>
	<p>Ex hoc tertio cognitionis genere summa quæ dari potest mentis
	  acquiescentia, oritur.</p>
      </verba>

      <entitas typus="demonstratio" id="527d">
	<verba>
	  <p>Summa mentis virtus est Deum cognoscere
	    (per <patet-ex id="428">propositionem 28 partis
	    IV</patet-ex>) sive res tertio cognitionis genere
	    intelligere (per
	    <patet-ex id="525">propositionem 25 hujus</patet-ex>); quæ
	    quidem virtus eo major est quo mens hoc cognitionis genere
	    magis res cognoscit (per <patet-ex id="524">propositionem 24
	    hujus</patet-ex>) adeoque qui res hoc cognitionis genere
	    cognoscit, is ad summam humanam perfectionem transit et
	    consequenter (per <patet-ex id="3ad2">2 affectuum
	    definitionem</patet-ex>) summa lætitia afficitur idque (per
	    <patet-ex id="243">propositionem 43 partis II</patet-ex>)
	    concomitante idea sui suæque virtutis ac proinde
	    (per <patet-ex id="3ad25">25 affectuum
	    definitionem</patet-ex>) ex hoc cognitionis genere summa quæ
	    dari potest oritur acquiescentia. Q.E.D.</p>
	</verba>
      </entitas>
    </entitas>


    <entitas typus="propositio" numerus="28" id="528">
      <verba>
	<p>Conatus seu cupiditas cognoscendi res tertio cognitionis
	  genere oriri non potest ex primo, at quidem ex secundo
	  cognitionis genere.</p>
      </verba>

      <entitas typus="demonstratio" id="528d">
	<verba>
	  <p>Hæc propositio per se patet. Nam quicquid clare et
	    distincte intelligimus, id vel per se vel per aliud quod per
	    se concipitur, intelligimus hoc est ideæ quæ in nobis claræ
	    et distinctæ sunt sive quæ ad tertium cognitionis genus
	    referuntur (vide <patet-ex id="240sc2">II scholium
	    propositionis 40 partis II</patet-ex>) non possunt sequi ex
	    ideis mutilatis et confusis quæ
	    (per <patet-ex id="240sc2">idem scholium</patet-ex>) ad
	    primum cognitionis genus referuntur sed ex ideis adæquatis
	    sive (per
	    <patet-ex id="240sc2">idem scholium</patet-ex>) ex secundo
	    et tertio cognitionis genere ac proinde
	    (per <patet-ex id="3ad1">1 affectuum
	    definitionem</patet-ex>) cupiditas cognoscendi res tertio
	    cognitionis genere non potest oriri ex primo, at quidem ex
	    secundo. Q.E.D.</p>
	</verba>
      </entitas>
    </entitas>


    <entitas typus="propositio" numerus="29" id="529">
      <verba>
	<p>Quicquid mens sub specie æternitatis intelligit, id ex eo non
	  intelligit quod corporis præsentem actualem existentiam
	  concipit sed ex eo quod corporis essentiam concipit sub specie
	  æternitatis.</p>
      </verba>

      <entitas typus="demonstratio" id="529d">
	<verba>
	  <p>Quatenus mens præsentem sui corporis existentiam concipit
	    eatenus durationem concipit quæ tempore determinari potest
	    et eatenus tantum potentiam habet concipiendi res cum
	    relatione ad tempus (per <patet-ex id="521">propositionem 21
	    hujus</patet-ex> et <patet-ex id="226">propositionem 26
	    partis II</patet-ex>). At æternitas per durationem explicari
	    nequit (per <patet-ex id="1d8">definitionem 8 partis
	    I</patet-ex> et
	    <patet-ex id="1d8e">ipsius explicationem</patet-ex>). Ergo
	    mens eatenus potestatem non habet concipiendi res sub specie
	    æternitatis sed quia de natura rationis est res sub specie
	    æternitatis concipere (per <patet-ex id="244c2">II
	    corollarium propositionis 44 partis II</patet-ex>) et ad
	    mentis naturam etiam pertinet corporis essentiam sub specie
	    æternitatis concipere (per <patet-ex id="523">propositionem
	    23 hujus</patet-ex>) et præter hæc duo nihil aliud ad mentis
	    essentiam pertinet (per <patet-ex id="213">propositionem 13
	    partis II</patet-ex>) ergo hæc potentia concipiendi res sub
	    specie æternitatis ad mentem non pertinet nisi quatenus
	    corporis essentiam sub specie æternitatis
	    concipit. Q.E.D.</p>
	</verba>
      </entitas>

      <entitas typus="scholium" id="529sc">
	<verba>
	  <p>Res duobus modis a nobis ut actuales concipiuntur vel
	    quatenus easdem cum relatione ad certum tempus et locum
	    existere vel quatenus ipsas in Deo contineri et ex naturæ
	    divinæ necessitate consequi concipimus. Quæ autem hoc
	    secundo modo ut veræ seu reales concipiuntur, eas sub
	    æternitatis specie concipimus et earum ideæ æternam et
	    infinitam Dei essentiam involvunt,
	    ut <patet-ex id="245">propositione 45 partis II</patet-ex>
	    ostendimus, <patet-ex id="245sc">cujus etiam
	    scholium</patet-ex> vide.</p>
	</verba>
      </entitas>
    </entitas>


    <entitas typus="propositio" numerus="30" id="530">
      <verba>
	<p>Mens nostra quatenus se et corpus sub æternitatis specie
	  cognoscit eatenus Dei cognitionem necessario habet scitque se
	  in Deo esse et per Deum concipi.</p>
      </verba>

      <entitas typus="demonstratio" id="530d">
	<verba>
	  <p>Æternitas est ipsa Dei essentia quatenus hæc necessariam
	    involvit existentiam (per <patet-ex id="1d8">definitionem 8
	    partis I</patet-ex>). Res igitur sub specie æternitatis
	    concipere est res concipere quatenus per Dei essentiam ut
	    entia realia concipiuntur sive quatenus per Dei essentiam
	    involvunt existentiam adeoque mens nostra quatenus se et
	    corpus sub specie æternitatis concipit eatenus Dei
	    cognitionem necessario habet scitque etc. Q.E.D.</p>
	</verba>
      </entitas>
    </entitas>


    <entitas typus="propositio" numerus="31" id="531">
      <verba>
	<p>Tertium cognitionis genus pendet a mente tanquam a formali
	  causa quatenus mens ipsa æterna est.</p>
      </verba>

      <entitas typus="demonstratio" id="531d">
	<verba>
	  <p>Mens nihil sub æternitatis specie concipit nisi quatenus
	    sui corporis essentiam sub æternitatis specie concipit (per
	    <patet-ex id="529">propositionem 29 hujus</patet-ex>) hoc
	    est (per <patet-ex id="521">propositiones 21</patet-ex>
	    et <patet-ex id="523">23 hujus</patet-ex>) nisi quatenus
	    æterna est adeoque (per <patet-ex id="530">propositionem
	    præcedentem</patet-ex>) quatenus æterna est, Dei habet
	    cognitionem, quæ quidem cognitio est necessario adæquata
	    (per
	    <patet-ex id="246">propositionem 46 partis II</patet-ex>) ac
	    proinde mens quatenus æterna est, ad illa omnia cognoscendum
	    est apta quæ ex data hac Dei cognitione consequi possunt
	    (per
	    <patet-ex id="240">propositionem 40 partis II</patet-ex>)
	    hoc est ad res tertio cognitionis genere cognoscendum (vide
	    hujus definitionem in <patet-ex id="240sc2">II scholio
	    propositionis 40 partis II</patet-ex>) cujus propterea mens
	    (per <patet-ex id="3d1">definitionem 1 partis
	    III</patet-ex>) quatenus æterna est, causa est adæquata seu
	    formalis. Q.E.D.</p>
	</verba>
      </entitas>

      <entitas typus="scholium" id="531sc">
	<verba>
	  <p>Quo igitur unusquisque hoc cognitionis genere plus pollet,
	    eo melius sui et Dei conscius est hoc est eo est perfectior
	    et beatior, quod adhuc clarius ex sequentibus patebit. Sed
	    hic notandum quod tametsi jam certi sumus mentem æternam
	    esse quatenus res sub æternitatis specie concipit, nos
	    tamen, ut ea quæ ostendere volumus facilius explicentur et
	    melius intelligantur, ipsam tanquam jam inciperet esse et
	    res sub æternitatis specie intelligere jam inciperet,
	    considerabimus, ut huc usque fecimus; quod nobis absque ullo
	    erroris periculo facere licet modo nobis cautio sit nihil
	    concludere nisi ex perspicuis præmissis.</p>
	</verba>
      </entitas>
    </entitas>


    <entitas typus="propositio" numerus="32" id="532">
      <verba>
	<p>Quicquid intelligimus tertio cognitionis genere, eo
	  delectamur et quidem concomitante idea Dei tanquam causa.</p>
      </verba>

      <entitas typus="demonstratio" id="532d">
	<verba>
	  <p>Ex hoc cognitionis genere summa quæ dari potest mentis
	    acquiescentia (per <patet-ex id="527">propositionem 27
	    hujus</patet-ex>) hoc est (per <patet-ex id="3ad25">25
	    affectuum definitionem</patet-ex>) lætitia oritur eaque
	    concomitante idea sui et consequenter
	    (per <patet-ex id="530">propositionem 30 hujus</patet-ex>)
	    concomitante etiam idea Dei tanquam causa. Q.E.D.</p>
	</verba>
      </entitas>

      <entitas typus="corollarium" id="532c">
	<verba>
	  <p>Ex tertio cognitionis genere oritur necessario amor Dei
	    intellectualis. Nam ex hoc cognitionis genere oritur (per
	    <patet-ex id="532">propositionem præcedentem</patet-ex>)
	    lætitia concomitante idea Dei tanquam causa hoc est
	    (per <patet-ex id="3ad6">6 affectuum
	    definitionem</patet-ex>) amor Dei non quatenus ipsum ut
	    præsentem imaginamur (per
	    <patet-ex id="529">propositionem 29 hujus</patet-ex>) sed
	    quatenus Deum æternum esse intelligimus et hoc est quod
	    amorem Dei intellectualem voco.</p>
	</verba>
      </entitas>
    </entitas>


    <entitas typus="propositio" numerus="33" id="533">
      <verba>
	<p>Amor Dei intellectualis qui ex tertio cognitionis genere
	  oritur, est æternus.</p>
      </verba>

      <entitas typus="demonstratio" id="533d">
	<verba>
	  <p>Tertium enim cognitionis genus
	    (per <patet-ex id="531">propositionem 31 hujus</patet-ex> et
	    <patet-ex id="1a3">axioma 3 partis I</patet-ex>) est æternum
	    adeoque (per <patet-ex id="1a3">idem axioma partis
	    I</patet-ex>) amor qui ex eodem oritur, est etiam necessario
	    æternus. Q.E.D.</p>
	</verba>
      </entitas>

      <entitas typus="scholium" id="533sc">
	<verba>
	  <p>Quamvis hic erga Deum amor principium non habuerit (per
	    <patet-ex id="533">propositionem præcedentem</patet-ex>)
	    habet tamen omnes amoris perfectiones perinde ac si ortus
	    fuisset, sicut in <patet-ex id="532c">corollario
	    propositionis præcedentis</patet-ex> finximus. Nec ulla hic
	    est differentia nisi quod mens easdem has perfectiones quas
	    eidem jam accedere finximus æternas habuerit idque
	    concomitante idea Dei tanquam causa æterna. Quod si lætitia
	    in transitione ad majorem perfectionem consistit, beatitudo
	    sane in eo consistere debet quod mens ipsa perfectione sit
	    prædita.</p>
	</verba>
      </entitas>
    </entitas>


    <entitas typus="propositio" numerus="34" id="534">
      <verba>
	<p>Mens non nisi durante corpore obnoxia est affectibus qui ad
	  passiones referuntur.</p>
      </verba>

      <entitas typus="demonstratio" id="534d">
	<verba>
	  <p>Imaginatio est idea qua mens rem aliquam ut præsentem
	    contemplatur (vide ejus definitionem
	    in <patet-ex id="217sc">scholio propositionis 17 partis
	    II</patet-ex>) quæ tamen magis corporis humani præsentem
	    constitutionem quam rei externæ naturam indicat
	    (per <patet-ex id="216c2">II corollarium propositionis 16
	    partis II</patet-ex>). Est igitur affectus
	    (per <patet-ex id="3agd">generalem affectuum
	    definitionem</patet-ex>) imaginatio quatenus corporis
	    præsentem constitutionem indicat atque adeo
	    (per <patet-ex id="521">propositionem 21 hujus</patet-ex>)
	    mens non nisi durante corpore obnoxia est affectibus qui ad
	    passiones referuntur. Q.E.D.</p>
	</verba>
      </entitas>

      <entitas typus="corollarium" id="534c">
	<verba>
	  <p>Hinc sequitur nullum amorem præter amorem intellectualem
	    esse æternum.</p>
	</verba>
      </entitas>

      <entitas typus="scholium" id="534sc">
	<verba>
	  <p>Si ad hominum communem opinionem attendamus, videbimus eos
	    suæ mentis æternitatis esse quidem conscios sed ipsos eandem
	    cum duratione confundere eamque imaginationi seu memoriæ
	    tribuere quam post mortem remanere credunt.</p>
	</verba>
      </entitas>
    </entitas>


    <entitas typus="propositio" numerus="35" id="535">
      <verba>
	<p>Deus se ipsum amore intellectuali infinito amat.</p>
      </verba>

      <entitas typus="demonstratio" id="535d">
	<verba>
	  <p>Deus est absolute infinitus
	    (per <patet-ex id="1d6">definitionem 6 partis I</patet-ex>)
	    hoc est (per <patet-ex id="2d6">definitionem 6 partis
	    II</patet-ex>) Dei natura gaudet infinita perfectione idque
	    (per <patet-ex id="203">propositionem 3 partis
	    II</patet-ex>) concomitante idea sui hoc est
	    (per <patet-ex id="111">propositionem 11</patet-ex> et
	    <patet-ex id="1d1">definitionem 1 partis I</patet-ex>) idea
	    suæ causæ et hoc est quod in <patet-ex id="532c">corollario
	    propositionis 32 hujus</patet-ex> amorem intellectualem esse
	    diximus.</p>
	</verba>
      </entitas>
    </entitas>


    <entitas typus="propositio" numerus="36" id="536">
      <verba>
	<p>Mentis amor intellectualis erga Deum est ipse Dei amor quo
	  Deus se ipsum amat, non quatenus infinitus est sed quatenus
	  per essentiam humanæ mentis sub specie æternitatis
	  consideratam explicari potest hoc est mentis erga Deum amor
	  intellectualis pars est infiniti amoris quo Deus se ipsum
	  amat.</p>
      </verba>

      <entitas typus="demonstratio" id="536d">
	<verba>
	  <p>Hic mentis amor ad mentis actiones referri debet (per
	    <patet-ex id="532c">corollarium propositionis 32
	      hujus</patet-ex> et per <patet-ex id="303">propositionem 3
	      partis III</patet-ex>) qui proinde actio est qua mens se
	      ipsam contemplatur concomitante idea Dei tanquam causa
	      (per
	    <patet-ex id="532">propositionem 32 hujus</patet-ex>
	    et <patet-ex id="532c">ejus corollarium</patet-ex>) hoc est
	    (per <patet-ex id="125c">corollarium propositionis 25 partis
	    I</patet-ex> et <patet-ex id="211c">corollarium
	    propositionis 11 partis II</patet-ex>) actio qua Deus
	    quatenus per mentem humanam explicari potest, seipsum
	    contemplatur concomitante idea sui atque adeo
	    (per <patet-ex id="535">propositionem
	    præcedentem</patet-ex>) hic mentis amor pars est infiniti
	    amoris quo Deus seipsum amat. Q.E.D.</p>
	</verba>
      </entitas>

      <entitas typus="corollarium" id="536c">
	<verba>
	  <p>Hinc sequitur quod Deus quatenus seipsum amat, homines amat
	    et consequenter quod amor Dei erga homines et mentis erga
	    Deum amor intellectualis unum et idem sit.</p>
	</verba>
      </entitas>

      <entitas typus="scholium" id="536sc">
	<verba>
	  <p>Ex his clare intelligimus qua in re nostra salus seu
	    beatitudo seu libertas consistit nempe in constanti et
	    æterno erga Deum amore sive in amore Dei erga homines. Atque
	    hic amor seu beatitudo in sacris codicibus gloria appellatur
	    nec immerito. Nam sive hic amor ad Deum referatur sive ad
	    mentem, recte animi acquiescentia quæ revera a gloria
	    (per <patet-ex id="3ad25">25</patet-ex>
	    et <patet-ex id="3ad30">30 affectuum
	    definitiones</patet-ex>) non distinguitur, appellari
	    potest. Nam quatenus ad Deum refertur, est
	    (per <patet-ex id="535">propositionem 35 hujus</patet-ex>)
	    lætitia, liceat hoc adhuc vocabulo uti, concomitante idea
	    sui ut et quatenus ad mentem refertur (per
	    <patet-ex id="527">propositionem 27
	      hujus</patet-ex>). Deinde quia nostræ mentis essentia in
	      sola cognitione consistit cujus principium et fundamentum
	      Deus est (per <patet-ex id="115">propositionem 15 partis
	      I</patet-ex> et <patet-ex id="247sc">scholium
	      propositionis 47 partis II</patet-ex>) hinc perspicuum
	      nobis fit quomodo et qua ratione mens nostra secundum
	      essentiam et existentiam ex natura divina sequatur et
	      continuo a Deo pendeat; quod hic notare operæ pretium duxi
	      ut hoc exemplo ostenderem quantum rerum singularium
	      cognitio quam intuitivam sive tertii generis appellavi
	      (vide <patet-ex id="240sc2">II scholium propositionis 40
	      partis II</patet-ex>) polleat potiorque sit cognitione
	      universali quam secundi generis esse dixi. Nam quamvis in
	      prima parte generaliter ostenderim omnia (et consequenter
	      mentem etiam humanam) a Deo secundum essentiam et
	      existentiam pendere, illa tamen demonstratio tametsi
	      legitima sit et extra dubitationis aleam posita, non ita
	      tamen mentem nostram afficit quam quando id ipsum ex ipsa
	      essentia rei cujuscunque singularis quam a Deo pendere
	      dicimus, concluditur.</p>
	</verba>
      </entitas>
    </entitas>


    <entitas typus="propositio" numerus="37" id="537">
      <verba>
	<p>Nihil in natura datur quod huic amori intellectuali sit
	  contrarium sive quod ipsum possit tollere.</p>
      </verba>

      <entitas typus="demonstratio" id="537d">
	<verba>
	  <p>Hic intellectualis amor ex mentis natura necessario
	    sequitur quatenus ipsa ut æterna veritas per Dei naturam
	    consideratur (per <patet-ex id="533">propositiones
	    33</patet-ex> et <patet-ex id="529">29 hujus</patet-ex>). Si
	    quid ergo daretur quod huic amori esset contrarium, id
	    contrarium esset vero et consequenter id quod hunc amorem
	    posset tollere, efficeret ut id quod verum est, falsum
	    esset, quod (ut per se notum) est absurdum. Ergo nihil in
	    natura datur etc. Q.E.D.</p>
	</verba>
      </entitas>

      <entitas typus="scholium" id="537sc">
	<verba>
	  <p><patet-ex id="4a">Partis quartæ axioma</patet-ex> res
	    singulares respicit quatenus cum relatione ad certum tempus
	    et locum considerantur, de quo neminem dubitare credo.</p>
	</verba>
      </entitas>
    </entitas>


    <entitas typus="propositio" numerus="38" id="538">
      <verba>
	<p>Quo plures res secundo et tertio cognitionis genere mens
	  intelligit, eo minus ipsa ab affectibus qui mali sunt, patitur
	  et mortem minus timet.</p>
      </verba>

      <entitas typus="demonstratio" id="538d">
	<verba>
	  <p>Mentis essentia in cognitione consistit
	    (per <patet-ex id="211">propositionem 11 partis
	    II</patet-ex>); quo igitur mens plures res cognoscit secundo
	    et tertio cognitionis genere, eo major ejus pars remanet
	    (per
	    <patet-ex id="523">propositiones 23</patet-ex>
	    et <patet-ex id="529">29 hujus</patet-ex>) et consequenter
	    (per <patet-ex id="537">propositionem
	    præcedentem</patet-ex>) eo major ejus pars non tangitur ab
	    affectibus qui nostræ naturæ sunt contrarii hoc est
	    (per <patet-ex id="430">propositionem 30 partis
	    IV</patet-ex>) qui mali sunt. Quo itaque mens plures res
	    secundo et tertio cognitionis genere intelligit, eo major
	    ejus pars illæsa manet et consequenter minus ab affectibus
	    patitur etc. Q.E.D.</p>
	</verba>
      </entitas>

      <entitas typus="scholium" id="538sc">
	<verba>
	  <p>Hinc intelligimus id quod in <patet-ex id="439sc">scholio
	      propositionis 39 partis IV</patet-ex> attigi et quod in
	      hac parte explicare promisi nempe quod mors eo minus est
	      noxia quo mentis clara et distincta cognitio major est et
	      consequenter quo mens magis Deum amat. Deinde quia
	      (per <patet-ex id="527">propositionem 27 hujus</patet-ex>)
	      ex tertio cognitionis genere summa quæ dari potest oritur
	      acquiescentia, hinc sequitur mentem humanam posse ejus
	      naturæ esse ut id quod ejus cum corpore perire ostendimus
	      (vide
	    <patet-ex id="521">propositionem 21 hujus</patet-ex>) in
	    respectu ad id quod ipsius remanet, nullius sit momenti. Sed
	    de his mox prolixius.</p>
	</verba>
      </entitas>
    </entitas>


    <entitas typus="propositio" numerus="39" id="539">
      <verba>
	<p>Qui corpus ad plurima aptum habet, is mentem habet cujus
	  maxima pars est æterna.</p>
      </verba>

      <entitas typus="demonstratio" id="539d">
	<verba>
	  <p>Qui corpus ad plurima agendum aptum habet, is minime
	    affectibus qui mali sunt, conflictatur
	    (per <patet-ex id="438">propositionem 38 partis
	    IV</patet-ex>) hoc est (per <patet-ex id="430">propositionem
	    30 partis IV</patet-ex>) affectibus qui naturæ nostræ sunt
	    contrarii atque adeo (per <patet-ex id="510">propositionem
	    10 hujus</patet-ex>) potestatem habet ordinandi et
	    concatenandi corporis affectiones secundum ordinem ad
	    intellectum et consequenter efficiendi
	    (per <patet-ex id="514">propositionem 14 hujus</patet-ex>)
	    ut omnes corporis affectiones ad Dei ideam referantur, ex
	    quo fiet (per <patet-ex id="515">propositionem 15
	    hujus</patet-ex>) ut erga Deum afficiatur amore qui
	    (per <patet-ex id="516">propositionem 16 hujus</patet-ex>)
	    mentis maximam partem occupare sive constituere debet ac
	    proinde (per <patet-ex id="533">propositionem 33
	    hujus</patet-ex>) mentem habet cujus maxima pars est
	    æterna. Q.E.D.</p>
	</verba>
      </entitas>

      <entitas typus="scholium" id="539sc">
	<verba>
	  <p>Quia corpora humana ad plurima apta sunt, non dubium est
	    quin ejus naturæ possint esse ut ad mentes referantur quæ
	    magnam sui et Dei habeant cognitionem et quarum maxima seu
	    præcipua pars est æterna atque adeo ut mortem vix
	    timeant. Sed ut hæc clarius intelligantur, animadvertendum
	    hic est quod nos in continua vivimus variatione et prout in
	    melius sive in pejus mutamur, eo felices aut infelices
	    dicimur. Qui enim ex infante vel puero in cadaver transiit,
	    infelix dicitur et contra id felicitati tribuitur, quod
	    totum vitæ spatium mente sana in corpore sano percurrere
	    potuerimus. Et revera qui corpus habet ut infans vel puer ad
	    paucissima aptum et maxime pendens a causis externis, mentem
	    habet quæ in se sola considerata nihil fere sui nec Dei nec
	    rerum sit conscia et contra qui corpus habet ad plurima
	    aptum, mentem habet quæ in se sola considerata multum sui et
	    Dei et rerum sit conscia. In hac vita igitur apprime conamur
	    ut corpus infantiæ in aliud quantum ejus natura patitur
	    eique conducit, mutetur quod ad plurima aptum sit quodque ad
	    mentem referatur quæ sui et Dei et rerum plurimum sit
	    conscia atque ita ut id omne quod ad ipsius memoriam vel
	    imaginationem refertur, in respectu ad intellectum vix
	    alicujus sit momenti, ut in <patet-ex id="538sc">scholio
	    propositionis præcedentis</patet-ex> jam dixi.</p>
	</verba>
      </entitas>
    </entitas>


    <entitas typus="propositio" numerus="40" id="540">
      <verba>
	<p>Quo unaquæque res plus perfectionis habet, eo magis agit et
	  minus patitur et contra quo magis agit, eo perfectior est.</p>
      </verba>

      <entitas typus="demonstratio" id="540d">
	<verba>
	  <p>Quo unaquæque res perfectior est, eo plus habet realitatis
	    (per <patet-ex id="2d6">definitionem 6 partis II</patet-ex>)
	    et consequenter (per <patet-ex id="303">propositionem 3
	    partis III</patet-ex> cum <patet-ex id="303sc">ejus
	    scholio</patet-ex>) eo magis agit et minus patitur; quæ
	    quidem demonstratio inverso ordine eodem modo procedit, ex
	    quo sequitur ut res contra eo sit perfectior quo magis
	    agit. Q.E.D.</p>
	</verba>
      </entitas>

      <entitas typus="corollarium" id="540c">
	<verba>
	  <p>Hinc sequitur partem mentis quæ remanet quantacunque ea
	    sit, perfectiorem esse reliqua. Nam pars mentis æterna (per
	    <patet-ex id="523">propositiones 23</patet-ex>
	    et <patet-ex id="529">29 hujus</patet-ex>) est intellectus
	    per quem solum nos agere dicimur
	    (per <patet-ex id="303">propositionem 3 partis
	    III</patet-ex>); illa autem quam perire ostendimus, est ipsa
	    imaginatio (per <patet-ex id="521">propositionem 21
	    hujus</patet-ex>) per quam solam dicimur pati (per
	    <patet-ex id="303">propositionem 3 partis III</patet-ex> et
	    <patet-ex id="3agd">generalem affectuum
	      definitionem</patet-ex>) atque adeo
	      (per <patet-ex id="540">propositionem
	      præcedentem</patet-ex>) illa quantacunque ea sit, hac est
	      perfectior. Q.E.D.</p>
	</verba>
      </entitas>

      <entitas typus="scholium" id="540sc">
	<verba>
	  <p>Hæc sunt quæ de mente quatenus sine relatione ad corporis
	    existentiam consideratur, ostendere constitueram; ex quibus
	    et simul ex <patet-ex id="121">propositione 21 partis
	    I</patet-ex> et aliis apparet quod mens nostra quatenus
	    intelligit æternus cogitandi modus sit qui alio cogitandi
	    modo determinatur et hic iterum ab alio et sic in infinitum
	    ita ut omnes simul Dei æternum et infinitum intellectum
	    constituant.</p>
	</verba>
      </entitas>
    </entitas>


    <entitas typus="propositio" numerus="41" id="541">
      <verba>
	<p>Quamvis nesciremus mentem nostram æternam esse, pietatem
	  tamen et religionem et absolute omnia quæ ad animositatem et
	  generositatem referri ostendimus in quarta parte, prima
	  haberemus.</p>
      </verba>

      <entitas typus="demonstratio" id="541d">
	<verba>
	  <p>Primum et unicum virtutis seu recte vivendi rationis
	    fundamentum (per <patet-ex id="422c">corollarium
	    propositionis 22</patet-ex> et
	    per <patet-ex id="424">propositionem 24 partis
	    IV</patet-ex>) est suum utile quærere. Ad illa autem
	    determinandum quæ ratio utilia esse dictat, nullam rationem
	    habuimus mentis æternitatis quam demum in hac quinta parte
	    novimus. Quamvis igitur tum temporis ignoraverimus mentem
	    esse æternam, illa tamen quæ ad animositatem et
	    generositatem referri ostendimus, prima habuimus atque adeo
	    quamvis etiam nunc hoc ipsum ignoraremus, eadem tamen
	    præscripta prima haberemus. Q.E.D.</p>
	</verba>
      </entitas>

      <entitas typus="scholium" id="541sc">
	<verba>
	  <p>Communis vulgi persuasio alia videtur esse. Nam plerique
	    videntur credere se eatenus liberos esse quatenus libidini
	    parere licet et eatenus de suo jure cedere quatenus ex legis
	    divinæ præscripto vivere tenentur. Pietatem igitur et
	    religionem et absolute omnia quæ ad animi fortitudinem
	    referuntur, onera esse credunt quæ post mortem deponere et
	    pretium servitutis nempe pietatis et religionis accipere
	    sperant nec hac spe sola sed etiam et præcipue metu ne diris
	    scilicet suppliciis post mortem puniantur, inducuntur ut ex
	    legis divinæ præscripto quantum eorum fert tenuitas et
	    impotens animus, vivant et nisi hæc spes et metus hominibus
	    inessent, at contra si crederent mentes cum corpore interire
	    nec restare miseris pietatis onere confectis vivere longius,
	    ad ingenium redirent et ex libidine omnia moderari et
	    fortunæ potius quam sibi parere vellent. Quæ mihi non minus
	    absurda videntur quam si quis propterea quod non credit se
	    posse bonis alimentis corpus in æternum nutrire, venenis
	    potius et lethiferis se exsaturare vellet vel quia videt
	    mentem non esse æternam seu immortalem, ideo amens mavult
	    esse et sine ratione vivere : quæ adeo absurda sunt ut vix
	    recenseri mereantur.</p>
	</verba>
      </entitas>
    </entitas>


    <entitas typus="propositio" numerus="42" id="542">
      <verba>
	<p>Beatitudo non est virtutis præmium sed ipsa virtus nec eadem
	  gaudemus quia libidines coercemus sed contra quia eadem
	  gaudemus, ideo libidines coercere possumus.</p>
      </verba>

      <entitas typus="demonstratio" id="542d">
	<verba>
	  <p>Beatitudo in amore erga Deum consistit
	    (per <patet-ex id="536">propositionem 36 hujus</patet-ex> et
	    <patet-ex id="536sc">ejus scholium</patet-ex>) qui quidem
	    amor ex tertio cognitionis genere oritur
	    (per <patet-ex id="532c">corollarium propositionis 32
	    hujus</patet-ex>) atque adeo hic amor
	    (per <patet-ex id="359">propositiones 59</patet-ex>
	    et <patet-ex id="303">3 partis III</patet-ex>) ad mentem
	    quatenus agit referri debet ac proinde
	    (per <patet-ex id="4d8">definitionem 8 partis IV</patet-ex>)
	    ipsa virtus est, quod erat primum. Deinde quo mens hoc amore
	    divino seu beatitudine magis gaudet, eo plus intelligit (per
	    <patet-ex id="532">propositionem 32 hujus</patet-ex>) hoc
	    est (per <patet-ex id="503c">corollarium propositionis 3
	    hujus</patet-ex>) eo majorem in affectus habet potentiam et
	    (per <patet-ex id="538">propositionem 38 hujus</patet-ex>)
	    eo minus ab affectibus qui mali sunt, patitur atque adeo ex
	    eo quod mens hoc amore divino seu beatitudine gaudet,
	    potestatem habet libidines coercendi et quia humana potentia
	    ad coercendos affectus in solo intellectu consistit, ergo
	    nemo beatitudine gaudet quia affectus coercuit sed contra
	    potestas libidines coercendi ex ipsa beatitudine
	    oritur. Q.E.D.</p>
	</verba>
      </entitas>

      <entitas typus="scholium" id="542sc">
	<verba>
	  <p>His omnia quæ de mentis in affectus potentia quæque de
	    mentis libertate ostendere volueram, absolvi. Ex quibus
	    apparet quantum sapiens polleat potiorque sit ignaro qui
	    sola libidine agitur. Ignarus enim præterquam quod a causis
	    externis multis modis agitatur nec unquam vera animi
	    acquiescentia potitur, vivit præterea sui et Dei et rerum
	    quasi inscius et simulac pati desinit, simul etiam esse
	    desinit. Cum contra sapiens quatenus ut talis consideratur,
	    vix animo movetur sed sui et Dei et rerum æterna quadam
	    necessitate conscius, nunquam esse desinit sed semper vera
	    animi acquiescentia potitur. Si jam via quam ad hæc ducere
	    ostendi, perardua videatur, inveniri tamen potest. Et sane
	    arduum debet esse quod adeo raro reperitur. Qui enim posset
	    fieri si salus in promptu esset et sine magno labore
	    reperiri posset ut ab omnibus fere negligeretur? Sed omnia
	    præclara tam difficilia quam rara sunt.</p>
	</verba>
      </entitas>
    </entitas>

    <!-- Finis 5. partis -->
  </entitas>

</ethicadb>

